+++
title = "श्रीभाविष्यमहापुराणम्"
publisher = "खेमराजश्रीकृष्णदासः"
"publish year" = "1896"
domain = "पुराणानि"
sub-domain = "महापुराणानि"
pages = "567"
language = "संस्कृतम्"
editor = "गोविन्द-शास्त्री"
printer = "श्री-वेंकटेश्वर-प्रेस्"
"serial no." = "Ebharati-6804"
source_url = "https://www.ebharatisampat.in/readbook3.php?bookid=ODgyOTM0MzM0ODUxMzU2&pageno=MjI0MjQyNjk5NTk="

+++
[[श्रीभाविष्यमहापुराणम्	Source: [EB](https://www.ebharatisampat.in/readbook3.php?bookid=ODgyOTM0MzM0ODUxMzU2&pageno=MjI0MjQyNjk5NTk=)]]

\[

|                                         |
|:---------------------------------------:|
| **॥अथ श्रीभविष्यमहापुराणं प्रारभ्यते॥** |

|        |                                                                                                                                                                                                                                                                                                                      |
|--------|:--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------:|
| **अ०** |                                                                                                                                                     ** विषयाः**                                                                                                                                                     |
| ३२     |                                                                                                                                     तोतादरीस्थ बोपदेववृत्तान्तवर्णनम्. श्लो० २२                                                                                                                                      |
| ३३     |                                                                                                 व्याधकर्मब्राह्मणवृत्तान्तवर्णनम् तस्यान्नपूर्णाप्रसादवृत्तान्तवर्णनम्, सप्तशतीप्रथमचरित्रमाहात्म्यवर्णनम्. श्लो० २५                                                                                                 |
| ३४     |                                                                                                                      महानन्दिनृपतिवृत्तान्तवर्णने सप्तशतीमध्यमचरित्रमाहात्म्यवर्णनम्. श्लो० १४                                                                                                                       |
| ३५     |                                                                                                                 व्याकरणमहाभाष्यकारपतञ्जलिवृत्तान्तवर्णने सप्तशत्युत्तमचरितमाहात्म्यवर्णनम्, श्लो० १६                                                                                                                 |
|       |                                                                                                                                               (इति द्वितीयः खण्डः॥२॥)                                                                                                                                                |
|       |                                                                                                                                               **(अथ तृतीयः खण्डः॥३॥)**                                                                                                                                               |
| ०१     |                                                      सूतेनशौनकादीन्प्रतिविक्रमराज्यकालाद्द्वादशशताब्दीसमयेजायमानैतिहासिकवृत्तान्तवर्णनम्. तत्र— पूर्वं भारतयुद्धे मृतानां कौरवाणां यादवानां पाण्डवानां श्रीकृष्णादीनां च पुनरवतारकथा प्रस्ताववर्णनम्. श्लो० ३४                                                       |
| ०२     |                    भरतखण्डस्थाष्टादशराज्यस्थानविभागादिवर्णनम्, शकराजैरार्यदेशविध्वंसे कृते सति विक्रमादित्यपौत्रेण शालिवाहनेन शकानां पराजयकरणम्, आर्यदेशम्लेच्छदेशयोर्मर्यादाकरणम्, ईशपुत्रेण सामसिंहस्य म्लेच्छदेशे स्थापनम्, शालिवाहनस्य षष्टिवर्षपर्यन्तं राज्यकरणोत्तरं स्वर्गमनम्. श्लो० ३४                     |
| ०३     |                                 शालिवाहनवंशीयनृपतिराज्यवर्णनम्, शालिवाहनाद्दशमनपतेर्भोजराजस्य दिग्विजययात्रावर्णनम्, वाहीकदेशस्थ शिवेन सह भोजराजस्य संवादः, कालिदासेन चण्डीयागप्रभावेण वाहीकवधकरणम्, भोजराज स्थापितार्यधर्ममहम्मदीयधर्मशामसीहस्थलस्थितिवर्णनम्, भोजराजकालः. श्लो० ३३                                 |
| ०४     |    भोजराजवंश्यानेकभूपालराज्यवर्णनम्, कलिवृद्ध्यर्थं भगवदवतारप्रस्तावः, व्रतपादाम्याऽऽभीर्याभगवत्पुत्रत्वाकांक्षिण्या तपःकरणम्, व्रत पाभीर्या च सुमन्नृपेण सह विवाहः, तस्यां देशराजत्सराजपुत्रयोर्जलताभ्यां सहतालनस्य वनरसाधिपस्य युद्धे पराजये स तिमैत्री करणम्, जयचन्द्रपरीं क्षार्थं तेषां गमनवर्णनम्, श्लो० ३०    |
| ०५     |                                                                                                   जयचन्द्रपृथ्वीराजयोरुत्पत्तिपूर्वकमार्यदेशसमद्विभागाधिपत्यवृत्तान्तवर्णनं, परस्परवैरवृत्तान्तवर्णनं च. श्लो० ४०                                                                                                    |
| ०६     |                                                                      जयचन्द्रसुतायाः सयोगिन्याः स्वयंवरे पृथ्वीराजस्य प्रतिमायाः संयोगिन्यावरणम्, संयोगिन्यर्थे पृथ्वीरराजस्य राजसमूहैः सह महायुद्धवर्णनम्, ततःपृथ्वीराजस्य जयवर्णनम्, श्लो० ६३                                                                      |
| ०७     | भीष्मराजस्य तपसा संतुष्टेनेंद्रेण तस्मै वडवादानम्, परिमलराजस्य तपसा संतुष्टेन शङ्करेण तस्मै तव गृहे भगवान्वत्स्यतीति वरप्रदानम्, लक्ष्मणराजस्य तपसा संतुष्टेन जगन्नाथेन तस्मै ऐरावतीदानम्—एवं वरसंपन्नैस्तैरितरराजसमूहैश्च सिद्धयुद्धसन्नाहैर्महावतीं प्रतिगमनम्, तत्र तालनस्याज्ञायां तेषां स्थितिवर्णनम्, श्लो० ४१ |

|        |                                                                                                                                                                                                     |
|--------|:---------------------------------------------------------------------------------------------------------------------------------------------------------------------------------------------------:|
| **अ०** |                                                                                           **  विषयाः**                                                                                           |
| ०८     |                                                                सहदेवांशावतारकथाप्रसंगेनजम्बुकराजादिराजमण्डलवृत्तान्तवर्णम्. श्लो० ३३                                                                |
| ०९     |                                                          देशराजवत्सराजविवाहवृत्तान्तवर्णनम्, रामकृष्णधर्मादीनामंशावतारकथावर्णनम्. श्लो० ४९                                                          |
| १०     |                                           कृष्णांशचरित्रवर्णनम्, राजकरदीकरणवृत्तान्तवर्णनम्, मल्लक्रीडादिवृतान्तवर्णनम्, मृगयावृत्तान्तवर्णनम्, श्लो० ६२                                           |
| ११     |                                                                         कृष्णांशकृतमहीराजपराजयादिवृत्तान्तवर्णनम्. श्लो० ६१                                                                         |
| १२     |            कृष्णांशसमीपेराजमण्डलागमनम्, स्वपितृघातकगुर्जर्रस्थजम्बुकभूपालशासनार्थंसेनयासहतस्यराज्येगमनम्, तत्रावजयैषिणीतः शत्रुभेदविज्ञानम्, तत्रमहाघोरयुद्धवृत्तान्तवर्णनम्, श्लो० १५२             |
| १३     |                               तस्ययुद्धस्यसमयवर्णनम्, पृथ्वीराजेनकरविनिमयेनवलखानितोगुर्जरराज्यग्रहणस्यवृत्तान्तवर्णनम्, धर्मांशबलखानिविवाहवृत्तान्तवर्णनम्. श्लो० १३६                               |
| १४     |                                                          जयंतावतारवृत्तांतवर्णनम्, तस्येंदुलनाम्नाख्यातिः, इंदुलस्यचरित्रवर्णनम्, श्लो० १९                                                          |
| १५     |                                                                                  चण्डिकादेवीवाक्यवर्णनम्, श्लो० १३                                                                                  |
| १६     |                                              कृष्णांशस्य सप्तदशाब्देवयसिबलखानिविवाहवृत्तान्तवर्णनम्, तत्रबलखानिसंकट—तन्मोचनवृत्तान्तवर्णनम्, श्लो० ७९                                               |
| १७     |                                                   पृथ्वीराजस्यसप्तकौरवांशपुत्रप्राप्तिवृत्तांतवर्णनम्, ब्रह्मानन्दविवाहवृत्तान्तवर्णनम्, श्लो० ७३                                                   |
| १८     |                                     इंदुलंप्रतिहंसैः पद्मिनीवृत्तांतकथनानन्तरं तदर्थंसिहलेगत्वायुद्धादिवृत्तांतवर्णनम् . तत्रबलखानिसैन्यपराभववर्णनम्, श्लो० ३०                                      |
| १९     |                                                         इंदुलस्य पद्मिन्या सह विवाहवृत्तान्तवर्णनम्, पद्मिनीजन्मवृत्तान्तवर्णनम्, श्लो० ६४                                                          |
| २०     |                             पांचालदेशस्थबलवर्द्धनभूपालपुत्रमयूरध्वजस्य स्कंदप्रसादवर्णनम्. तद्वंधोर्लहरस्य च वरुणप्रसादवर्णनम्, सुखखानिविवाहवृत्तान्तवर्णनम्, श्लो० ५५                              |
| २१     |                                                       सिंधुदेशस्थमयूरध्वजराजपुत्र्यापुष्पवत्या सह कृष्णांशस्य विवाहवृत्तान्तवर्णनम् श्लो० ११०                                                       |
| २२     | कृष्णांशपुष्पवत्योः संवादे पूर्वजन्मवृत्तांतवर्णनम्. कृष्णांशस्य स्वभगिन्याश्चंद्रावल्याः सद्मनि गत्वा समागमवृत्तांतवर्णनम्, तत्र धूर्तमहीपतिना पैशुन्ये कृते सति युद्धवृत्तान्तवर्णर्नम्. श्लो. ७६ |
| २३     |                                                                       चित्ररेखया सहेन्दुलस्य विवाहवृत्तान्तवर्णनम्. श्लो० १४९                                                                       |
| २४     |                        पृथ्वीराजाग्रे चंदूभट्टेन भाषाग्रंथवर्णनम्. पृथ्वीराजेन महावत्यां कुंदनमलस्य दौत्येन प्रेषणम्.नृपाणां परस्परजयपराजयादिविविधवृत्तन्तवर्णनम्. श्लो० १११                        |
| २५     |                                                            दाक्षिणात्यबिन्दुगढस्थशारदानन्दनभूपकन्यायाः स्वयंवरवृत्तान्तवर्णनम्. श्लो०६४                                                             |
| २६     |                                                                              महावत्यां युद्धवृत्तांतवर्णनम् श्लो० ११०                                                                               |

**                      **

|     |                                                                                                                                                                                                                                                                                                                                                                                                                    |
|-----|:------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------:|
| अ०  |                                                                                                                                                                                                       विषयाः                                                                                                                                                                                                       |
| २७  |                                                                                                                                                                                      कच्छदेशीययुद्धवृत्तान्तवर्णनम्, श्लो० ८६                                                                                                                                                                                      |
| २८  |                                                                                                                                              कृष्णांशस्यशोभानामवेश्यासमागमसंवादपूर्वकंपुराणाचार्य-पुराणभेदवर्णनम्, शोभावेश्यापनीतकृष्णांशमोचनवृत्तान्तवर्णनम्, श्लो८४                                                                                                                                              |
| २९  |                                                                                                                                                     किंनरीकन्योत्पत्तिवृत्तान्तवर्णनम्, बौद्धराज्य—चीनराज्य—श्यामराज्यस्थैः सह युद्धवृत्तान्तवर्णनम्, श्लो० ६४                                                                                                                                                     |
| ३०  |                                                                                                                                                                                 लक्षणपद्मिनीसमानयनयुद्धवृत्तान्तवर्णनम् श्लो० १०४                                                                                                                                                                                  |
| ३१  | कृष्णांशस्य श्यालयोषिद्भिः संकटानयनम्, कृष्णांशश्यालयोषिद्विवाहादिवृत्तान्तवर्णनम्, गुर्जरस्थमूलदेवनृपतिकन्याप्रभावतीतत्पतिपीडकयक्षविनिग्रहः, काश्मीरस्थकेकयभूपतितनयामदनावतीविवाहवृत्तान्तवर्णनम्, पुण्ड्रदेशस्थनागवर्मभूपालतनयासुवेलाविवाहवृत्तान्तवर्णनम्, मद्रकेशकन्याकान्तिमतीविवाहवृत्तान्तवर्णनम्, देहलींप्रतिम्लेच्छराजस्य सहोदस्यागमनवृत्तान्तवर्णनम् आर्यदेशे म्लेच्छागमनादिवृत्तान्तादिवर्णनम् श्लो० १९९ |
| ३२  |                                                                                             चन्द्रवंशीयादिसर्वनृपाणामंतिममहाघोरसंग्रामः, तत्र प्रायः सर्वनृपाणांक्षयवृत्तान्तवर्णनम्, पृथ्वीराजमृत्युविद्वन्मालाहरणवृत्तान्तवर्णनम्, म्लेच्छेन सहोड्डीनेन देहल्यां स्वदूतस्य कुतुकोड्डीं नस्यस्थापनवर्णनम्, श्लो० २६२                                                                                              |
|    |                                                                                                                                                                                               (इति तृतीयः खण्डः॥३॥)                                                                                                                                                                                                |
|    |                                                                                                                                                                                             **(अथ चतुर्थः खण्डः॥४॥)**                                                                                                                                                                                              |
| ०१  |                                                                                                         व्यासमहर्षिणा स्वमनः प्रत्युद्दिश्य भविष्यत्कथावर्णनम् अग्निवंश्यनृपचरित्रवर्णनम् तत्र विक्रमवंश्यभूपालचारित्रवर्णनम्, बुंदेलखण्डस्थराष्ट्रवृत्तान्तः, कल्पसिंहांतप्रमरवंशसमाप्तिवर्णनम्, श्लो० ५०                                                                                                         |
| ०२  |                                                                                                                           अजमेरपुरवृत्तान्तः, तोमरान्वयवृत्तान्तवर्णनम्. म्लेच्छोपभुक्तच पहानिवंश्यक्षत्रियपत्नीभ्यो जट्ट—जाट्य—मेहन—प्रभृतिक्षुद्रजातिक्षत्रियवृत्तान्तवर्णनम् श्लो०२८                                                                                                                            |
| ०३  |                                                          शुक्लनामकाग्निवंश्यभूपालवंश्यचरित्रवर्णनम्, शुक्लेन ब्राह्मणद्वार बौद्धविजयकरणपूर्वकं द्वारकायांराज्यकरणम्, तद्वंश्यराजवृत्तान्तवर्णनम्; सिंधुदेशवृत्तान्तः, कच्छभुज—देशवृत्तान्तः, उदयपुरवृत्तांतः कान्यकुब्जवृत्तान्तः लक्षणांतशुक्लवंश्यसमाप्तिवर्णनम् शेषक्षुद्रभूपालस्थितिवर्णनम्, श्लो० ७९                                                          |
| ०४  |                                                                                                                                                                                   परिहरभूपतिवंश्यनृपतिवृत्तान्तवर्णनम्. श्लो० ४०                                                                                                                                                                                   |
| ०५  |                                                                                                                                                                         ब्रह्मणो मध्याह्नकालप्राप्तौभगवदवतारादिवृत्तान्तवर्णनम्. श्लो० ३६                                                                                                                                                                          |
| ०६  |                                                                                       देहलीस्थम्लेच्छभूपवृत्तान्तवर्णनारम्भः, सहोज्जीनेनदेवतातीर्थखण्डकरणम्, व्यासेन मनसे कल्पजातिधर्मस्थितिवर्णनम्, मोद्गलतैमुरलङ्गराज्यवर्णनम्, इंद्राण्यासहेंद्रस्यभूमावागमनम् तत्रबृहस्पतिनेंद्रादिभ्यः सूर्यमाहात्म्यवर्णनम्. श्लो० ६८                                                                                        |
| ०७  |                                                                                                                               सूर्यमाहात्म्यवर्णनम्, तत्रधातृशर्मद्विजचरित्रवर्णनम्, मित्रशर्मद्विजचरित्रवर्णनम्, रामानन्दोत्पत्तिवृत्तान्तः, निम्बादित्योत्पत्तिवृत्तान्तः श्लो० ७८                                                                                                                               |

|     |                                                                                                                                                                                                                                                                                                                                                                                                                                                                    |
|-----|:------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------:|
| अ०  |                                                                                                                                                                                                                               विषयाः                                                                                                                                                                                                                               |
| ०८  |                                                                                                                        मध्वाचार्योत्पत्तिवृत्तान्तवर्णनम्, श्रीधराचार्योत्पत्तिवृत्तान्तवर्णनम्,विष्णुस्वाम्युत्पत्तिवृत्तान्तः. वाणीभूषणोत्पत्तिवृत्तान्तः, भट्टोजिदीक्षितोत्पत्तिवृत्तान्तः,वराहमिहिराचार्योत्पत्तिवृत्तान्तः, श्लो. १३२                                                                                                                        |
| ०९  |                                                                                                                                                                                     धन्वन्तरिसमुत्पत्तिवृत्तान्तः, सुश्रुतोत्पत्तिवृत्तान्तः, जयदेवोत्पत्तिवृत्तान्तः श्लो०७२                                                                                                                                                                                      |
| १०  |                                                                                                                                                                                        कृष्णचैतन्योत्पत्तिवृत्तान्तवर्णनम्, शङ्कराचार्यसमुत्पत्तिवृत्तान्तवर्णनम्, श्लो० ८६                                                                                                                                                                                        |
| ११  |                                                                                                                                                                         आनन्दगिरिसमुत्पत्तिवृत्तान्तवर्णनम्, वनशर्मसमुत्पत्तिवृत्तान्तवर्णनम्, पुरीशर्मसमुत्पत्तिवृत्तान्तवर्णनम् श्लो० ७८                                                                                                                                                                         |
| १२  |                                                                                                                                                      भारतीशसमुत्पत्तिवृत्तान्तवर्णनम्, गोरखनाथसमुत्पत्तिवृत्तान्तवर्णनम्, क्षेत्रशर्मोत्पत्तिवृत्तान्तवर्णनम्, ढुण्ढीराजसमुत्पत्तिवृत्तान्तवर्णनम् श्लो० १०४                                                                                                                                                       |
| १३  |                                                                                                                                                                                              अघोरपंथिभैरवहनुमज्जन्म-रुद्रमाहात्म्य-बालशर्मसमुत्पत्तिवर्णनम्, श्लो० ५६                                                                                                                                                                                              |
| १४  |                                                                                                                                                                                                      रुद्रमाहात्म्यवर्णनम्, रामानुजोत्पत्तिवर्णनम्, श्लो० १२४                                                                                                                                                                                                      |
| १५  |                                                                                                                                                                                      वस्ववतारवृत्तान्तवर्णनेकुबेरावतारत्रिलोचनवैश्योत्पत्तिसविस्तरवृत्तान्तवर्णनम्, श्लो० ७९                                                                                                                                                                                       |
| १६  |                                                                                                                                                                                               नामदेवसमुत्पत्तिवर्णनम्, रंकणवैश्यसमुत्पत्तिवृत्तान्तवर्णनम्, श्लो०८३                                                                                                                                                                                                |
| १७  |                                                                                                                                                                                            कबीर-नरश्री-पीपा-नानक-नित्यानन्दसाधूनांसमुत्पत्तिवृत्तान्तवर्णनम्, श्लो० ९४                                                                                                                                                                                             |
| १८  |                                                                                                                                                                                                अश्विनीकुमारावतारवर्णनेसधन-रैदाससमुत्पत्तिवृत्तान्तवर्णनम् श्लो. ६०                                                                                                                                                                                                 |
| १९  |                                                                                                                                                                                      कृष्णचैतन्ययज्ञांशशिष्य-बलभद्र-विष्णुस्वामि-मध्वाचार्यादिचरित्रवृत्तान्तवर्णनम् श्लो० ७२                                                                                                                                                                                      |
| २०  |                                                                                                                                                                                                     कृष्णचैतन्यचरित्रवर्णने जगन्नाथमाहात्म्यवर्णनम्, श्लो० ९५                                                                                                                                                                                                      |
| २१  |                                                                                                                           कण्वब्राह्मणस्यार्यावत्यामुपाध्यायदीक्षितपाठकशुक्लमिश्राग्निहोत्रिद्विवेदित्रिवेदिपाण्डचतुर्वेदीत्यन्वर्थदशपुत्र-तद्वंश्योत्पत्तिवृत्तान्तवर्णनम्, कृष्णचैतन्यादिकृतम्लेच्छमायानिरासवृत्तांतवर्णनम्, श्लो० ८७                                                                                                                            |
| २२  | तिमिरलिंगपुत्रसरुषादीनां देहल्यांराज्यवृत्तान्तवर्णनम्, अकब्बरराज्यवृत्तान्तवर्णनम्, अकब्बरवंश्यसलोमाखुर्दकावरंगराज्यवृत्तान्तवर्णनम्, दाक्षिणात्यदेवपक्षवर्धकसेवाजीय (शिवाजी) राज्यवृत्तान्तः, मुकुल (मोंगल) वंशक्षयवर्णनम्, नादरादिराज्यवृत्तान्तः, रामदत्तवरवानरवंश्यगुरुण्डान्वयसंभूतानांवाणिज्यार्थमार्थदेशंप्रत्यागमनम्, कलिकातानगरीवृत्तान्तः, अष्टकौशल्य (पार्लमेन्ट) द्वाराऽत्र राज्यवृत्तान्तः, गुरुण्डराज्यसमाप्तिः, मौनराज्यवृत्तान्तवर्णनम्, श्लो० ९७ |
| २३  |                                                                                                                                                            वैक्रमीयद्वाविंशशताब्द्यांकिल्किलायांभूतंनदिशिशुनन्द्युत्पातितद्वंश्योत्यत्तिवृत्तान्तवर्णनम्, वैक्रमीयसप्तविंशतिशताब्द्यांवैदिकधर्मप्रवर्त                                                                                                                                                             |

[TABLE]

      

|     |                                                        |
|-----|:------------------------------------------------------:|
| अ० |                         विषयाः                         |
| १८  |       रंभा तृतीयाव्रतमाहात्म्यवर्णनम्, श्लो० ३८        |
| १९  |       गोष्पदतृतीयाव्रतमाहात्म्यवर्णनम्, श्लो० १७       |
| २०  |    हरिकालीतृतीयाव्रतमाहात्म्यवर्णनम्, श्लो० २९      |
| २१  |     ललिता तृतीयाव्रतमाहात्म्यवर्णनम्, श्लो० ४५       |
| २२  |       अवियोगतृतीयाव्रतमाहात्म्यवर्णनम्, श्लो० ३७       |
| २३  |      उमामहेश्वरव्रतमाहात्म्यवर्णनम्, श्लो० ३०        |
| २४  | पुनः प्रकारान्तरेण रंभाव्रतमाहात्म्यवर्णनम्, श्लो० ४१  |
| २५  |  सौभाग्याष्टकतृतीयाव्रतमाहात्म्यवर्णनम्, श्लो० ४८    |
| २६  |       रसकल्याणिनीव्रतमाहात्म्यवर्णनम्, श्लो० ७०        |
| २७  |   आर्द्रानन्दकरीतृतीयाव्रतमाहात्म्यवर्णनम्, श्लो० २७   |
| २८  | चैत्र—भाद्रपद—माघ—तृतीयाव्रतमाहात्म्यवर्णनम्, श्लो० ६० |
| २९  |      अनन्तरतृतीयाव्रतमाहात्म्यवर्णनम्, श्लो० ८३      |
| ३०  |      अक्षय्यतृतीयाव्रतमाहात्म्यवर्णनम्, श्लो० १९       |
| ३१  |      अंगारकचतुर्थीव्रतमाहात्म्यवर्णनम्, श्लो० ६६       |
| ३२  |    विनायकस्नपनचतुर्थीव्रतमाहात्म्यवर्णनम्, श्लो० ३२    |
| ३३  |      विनायकचतुर्थीव्रतमाहात्म्यवर्णनम्, श्लो० १४       |
| ३४  |    पंचमे व्रते शांतिव्रतमाहात्म्यवर्णनम्, श्लो० १०     |
| ३५  |        सारस्वतव्रतमाहात्म्यवर्णनम्, श्लो० २१         |
| ३६  |        नागपंचमीव्रतमाहात्म्यवर्णनम्, श्लो० ६४         |
| ३७  |        श्रीपञ्चमीव्रतमाहात्म्यवर्णनम्, श्लो० ६०        |
| ३८  |       विशोकषष्ठीव्रतमाहात्म्यवर्णनम्, श्लो० १७        |
| ३९  |         कमलषष्ठीव्रतमाहात्म्यवर्णनम्, श्लो० १५         |
| ४०  |       मन्दारषष्ठीव्रतमाहात्म्यवर्णनम्, श्लो० १६        |
| ४१  |        ललिताषष्ठीव्रतमाहात्म्यवर्णनम्, श्लो० २१        |
| ४२  |   कार्त्तिकेयपूजाषष्ठीव्रतमाहात्म्यवर्णनम्, श्लो० ३०   |
| ४३  |        विजयसप्तमीव्रतमाहात्म्यवर्णनम्, श्लो० ३०        |
| ४४  |            आदित्यमण्डलविधिवर्णनम्, श्लो० ९             |
| ४५  |   त्रयोदशवर्ण्य सप्तमीव्रतमाहात्म्यवर्णनम्, श्लो० ५    |
| ४६  |      कुक्कुटमर्कटीव्रतमाहात्म्यवर्णनम्, श्लो० ४५       |
| ४७  |        उभयसप्तमीव्रतमाहात्म्यवर्णनम्, श्लो० २७         |
| ४८  |       कल्याणसप्तमीव्रतमाहात्म्यवर्णनम्, श्लो० १६       |
| ४९  |       शर्करासप्तमीव्रतमाहात्म्यवर्णनम्, श्लो० १८       |
| ५०  |        कमलासप्तमीव्रतमाहात्म्यवर्णनम्, श्लो० ११        |
| ५१  |        शुभसप्तमीव्रतमाहात्म्यवर्णनम्, श्लो० १४         |
| ५२  |       स्नपनसप्तमीव्रतमाहात्म्यवर्णनम्, श्लो० ४१        |
| ५३  |       अचला सप्तमीव्रतमाहात्म्यवर्णनम्, श्लो० ४८        |
| ५४  |        बुधाष्टमीव्रतमाहात्म्यवर्णनम्, श्लो० ६७         |
| ५५  |        जन्माष्टमीव्रतमाहात्म्यवर्णनम्, श्लो० ७१        |

|     |                                                                |
|-----|:--------------------------------------------------------------:|
| अ० |                            विषयाः                            |
| ५६ |           दूर्वाष्टमीव्रतमाहात्म्यवर्णनम्, श्लो० २३           |
| ५७ |          कृष्णाष्टमीव्रतमाहात्म्यवर्णनम्, श्लो० ३१           |
| ५८  |            अनघाष्टमीव्रतमाहात्म्यवर्णनम्, श्लो० ७६             |
| ५९  |            सोमाष्टमीव्रतमाहात्म्यवर्णनम्, श्लो० २४             |
| ६०  |      श्रीवृक्ष (बिल्व) नवमीव्रतमाहात्म्यवर्णनम्, श्लो० ११      |
| ६१  |             ध्वजनवमीव्रतमाहात्म्यवर्णनम्, श्लो० ६३             |
| ६२  |            उल्कानवमीव्रतमाहात्म्यवर्णनम्, श्लो० १८             |
| ६३  |           दशावतारचरित्रव्रतमाहात्म्यवर्णनम् श्लो० ३३           |
| ६४  |             आशादशमीव्रतमाहात्म्यवर्णनम्, श्लो० ५०              |
| ६५  |           तारकद्वादशीव्रतमाहात्म्यवर्णनम्, श्लो० ४९            |
| ६६  |           अरण्यद्वादशीव्रतमाहात्म्यवर्णनम्, श्लो० २८           |
| ६७  |           रोहिणीचन्द्रव्रतमाहात्म्यवर्णनम्, श्लो० २८           |
| ६८  | हरिहरहिरण्यगर्भप्रभाकराणामवियोगव्रतमाहात्म्यवर्णनम्, श्लो० २५ |
| ६९  |          गोवत्सद्वादशीव्रतमाहात्म्यवर्णनम्, श्लो० ९५           |
| ७०  |     गोविन्दशयनोत्थापनद्वादशीव्रतमाहात्म्यवर्णनम्, श्लो० ६७     |
| ७१  |          नीराजनद्वादशीव्रतमाहात्म्यवर्णनम्, श्लो० ४६           |
| ७२  |            भीष्मपञ्चकव्रतमाहात्म्यवर्णनम्, श्लो० ५२            |
| ७३  |           मल्लद्वादशीव्रतमाहात्म्यवर्णनम्, श्लो० २१            |
| ७४  |            भीमद्वादशीव्रतमाहात्म्यवर्णनम्, श्लो० ७३            |
| ७५  |           श्रवणद्वादशीव्रतमाहात्म्यवर्णनम् श्लो० ७७            |
| ७६  |         विजयश्रवणाद्वादशीव्रतमाहात्म्यवर्णनम् श्लो० ६९         |
| ७७  |        संप्राप्तिद्वादशीव्रतमाहात्म्यवर्णनम्, श्लो० १३         |
| ७८  |           गोविंदद्वादशीव्रतमाहात्म्यवर्णनम् श्लो० १४           |
| ७९  |           अखण्डद्वादशीव्रतमाहात्म्यवर्णनम्, श्लो० २६           |
| ८०  |           मनोरथद्वादशीव्रतमाहात्म्यवर्णनम्. श्लो० ३०           |
| ८१  |           उल्काद्वादशीव्रतमाहात्म्यवर्णनम् श्लो० १४            |
| ८२  |           सुकृतद्वादशीव्रतमाहात्म्यवर्णनम्, श्लो० ७३           |
| ८३  |              धरणीव्रतमाहात्म्यवर्णनम्, श्लो० १५७               |
| ८४  |           विशोकद्वादशीव्रतमाहात्म्यवर्णनम्, श्लो० ५८           |
| ८५  |           विभूतिद्वादशीव्रतमाहात्म्यवर्णनम् श्लो० ५७           |
| ८६  |            मदनद्वादशीव्रतमाहात्म्यवर्णनम्, श्लो० ३८            |
| ८७  |              अबाधकव्रतमाहात्म्यवर्णनम्, श्लो० १६               |
| ८८  |         मन्दारनिम्बार्ककरवीरमाहात्म्यवर्णनम्, श्लो० १०         |
| ८९  |         यमदर्शनत्रयोदशीव्रतमाहात्म्यवर्णनम्, श्लो० ५२          |
| ९०  |          अनङ्गत्रयोदशीव्रतमाहात्म्यवर्णनम्, श्लो० ४९           |
| ९१  |               पालीव्रतमाहात्म्यवर्णनम्, श्लो० १२               |
| ९२  |               रंभाव्रतमाहात्म्यवर्णनम्, श्लो० १६               |
| ९३  |          आग्नेयीचतुर्दशीव्रतमाहात्म्यवर्णनम् श्लो० ८०          |

     

|     |                                                           |
|-----|:---------------------------------------------------------:|
| अ०  |                          विषयाः                          |
| ९४  |        अनन्तचतुर्दशीव्रतमाहात्म्यवर्णनम्, श्लो० ७५        |
| ९५  |          श्रवणिकाव्रतमाहात्म्यवर्णनम्, श्लो० ४८           |
| ९६  |             नक्तोपवासविधानवर्णनम्, श्लो० १६              |
| ९७  |         शिवचतुर्दशीव्रतमाहात्म्यवर्णनम्, श्लो० ३४         |
| ९८  |       फलत्यागचतुर्दशीव्रतमाहात्म्यवर्णनम्, श्लो० २९       |
| ९९  |        विजयपौर्णमासीव्रतमाहात्म्यवर्णनम्, श्लो० ७१        |
| १०० | वैशाखीकार्तिकीमाघीपौर्णमासीव्रतमाहात्म्यवर्णनम्, श्लो० २४ |
| १०१ |          युगादितिथिव्रतमाहात्म्यवर्णनम् श्लो० ३४          |
| १०२ |         वटसावित्रीव्रतमाहात्म्यवर्णनम्, श्लो० ९८          |
| १०३ |    कार्तिक्यां कृत्तिकाव्रतमाहात्म्यवर्णनम्, श्लो० ५१     |
| १०४ |          पूर्णमनोरथव्रतमाहात्म्यवर्णनम् श्लो० २९          |
| १०५ |        विशोकपूर्णिमाव्रतमाहात्म्यवर्णनम्, श्लो० २४        |
| १०६ |            अनन्तव्रतमाहात्म्यवर्णनम् श्लो० ७०             |
| १०७ |          सांभरायणीव्रतमाहात्म्यवर्णनम्, श्लो० ७१          |
| १०८ |        नक्षत्रपुरुषव्रतमाहात्म्यवर्णनम्, श्लो० ४३         |
| १०९ |       शिवनक्षत्रपुरुषव्रतमाहात्म्यवर्णनम्, श्लो० ३५       |
| ११० |           संपूर्णव्रतमाहात्म्यवर्णनम्, श्लो० ३६           |
| १११ |        कामदानवेश्याव्रतमाहात्म्यवर्णनम्, श्लो० ६६         |
| ११२ |             वृन्ताकव्रतविधिवर्णनम्, गद्यम् १              |
| ११३ |         ग्रहनक्षत्रत्रतमाहात्म्यवर्णनम्, श्लो० ४४         |
| ११४ |           शनैश्चरव्रतमाहात्म्यवर्णनम्, श्लो० ५१           |
| ११५ |            आदित्यदिननक्तविधिवर्णनम्, श्लो० २३             |
| ११६ |            संक्रान्त्युद्यापनवर्णनम्, श्लो० १७            |
| ११७ |           विष्टिव्रतमाहात्म्यवर्णनम्, श्लो० ४७            |
| ११८ |      अगस्त्यार्घ्यविधिव्रतमाहात्म्यवर्णनम्, श्लो० ८४      |
| ११९ |      अभिनवचन्द्रार्घ्यव्रतमाहात्म्यवर्णनम्, श्लो० ११      |
| १२० |        शुक्रबृहस्पत्यर्धपूजाविधिवर्णनम्, श्लो० १६         |
| १२१ |          व्रतपञ्चाशीतिमाहात्म्यवर्णनम् श्लो० १८७          |
| १२२ |               माषस्नानविधिवर्णनम्, श्लो० ३६               |
| १२३ |              नित्यस्नानविधिवर्णनम्, श्लो० ३३              |
| १२४ |              रुद्रस्नानविधिवर्णनम्, श्लो० ३२              |
| १२५ |        चन्द्रादित्यग्रहणस्नानविधिवर्णनम्, श्लो० २१        |
| १२६ |        अपरसांभरायणयिव्रतमाहात्म्यवर्णनम्, श्लो० ४८        |
| १२७ |          वापीकूपतडागोत्सर्गविधिवर्णनम्, श्लो० ९१          |
| १२८ |             वृक्षोद्यापनविधिवर्णनम्, श्लो० ४५             |
| १२९ |               देवपूजाफलव्रतवर्णनम् श्लो० ५३               |
| १३० |                दीपदानविधिवर्णनम्, श्लो० ६९                |
| १३१ |              वृषोत्सर्गविधिवर्णनम्, श्लो० २३              |
| १३२ |           फाल्गुनपूर्णिमोत्सववर्णनम्, श्लो० ५३            |

|     |                                               |
|-----|:---------------------------------------------:|
| अ० |                  विषयाः                    |
| १३३ |         आन्दोलकविधिवर्णनम्, श्लो० ५९          |
| १३४ |  दमनकान्दोलकरथयात्रामहोत्सववर्णनम् श्लो० ७२   |
| १३५ |          मदनमहोत्सववर्णनम्, श्लो० ३६          |
| १३६ |      भूतमात्रुत्सवविधिवर्णनम्, श्लो० ४२       |
| १३७ | श्रावणपूर्णिमारक्षाबन्धनविधिवर्णनम्, श्लो० २३ |
| १३८ |    महानवमीव्रतमाहात्म्यवर्णनम्, श्लो० १९६     |
| १३९ |     महेन्द्रध्वजमहोत्सववर्णनम्, श्लो० ४३      |
| १४० |         दीपालिकोत्सववर्णनम्, श्लो० ७६         |
| १४१ |       नवग्रहलक्षविधिवर्णनम्, श्लो० १२२        |
| १४२ |         कोटिहोमविधिवर्णनम्, श्लो० ८१          |
| १४३ |        महाशान्तिविधिवर्णनम्, श्लो० ४६         |
| १४४ |       गणनाथशान्तिविधिवर्णनम्, श्लो० २७        |
| १४५ |        नक्षत्रहोमविधिवर्णनम्, श्लो० २३        |
| १४६ |         अपराधशतव्रतवर्णनम्, श्लो० ६१          |
| १४७ |        कांचनपुरीव्रतवर्णनम्, श्लो० ८८         |
| १४८ |     कन्याप्रदानमाहात्म्यवर्णनम्, श्लो० ११     |
| १४९ |     ब्राह्मणशुश्रूषाविधिवर्णनम्. श्लो० ९      |
| १५० |          वृषदानविधिवर्णनम्. श्लो० १७          |
| १५१ |     प्रत्यक्षधेनुदानविधिवर्णनम्, श्लो० ३९     |
| १५२ |        तिलधेनुदानविधिवर्णनम्, श्लो० ४२        |
| १५३ |        जलधेनुदानविधिवर्णनम्, श्लो० ७२         |
| १५४ |        घृतधेनुदानविधिवर्णनम्, श्लो० १९        |
| १५५ |        लवणधेनुदानविधिवर्णनम्, श्लो० २३        |
| १५६ |      काञ्चनधेनुदानविधिवर्णनम्, श्लो० २८       |
| १५७ |       रत्नधेनुदानविधिवर्णनम्, श्लो० १८        |
| १५८ |       उभयमुखीगोदानविधिवर्णनम्, श्लो० १५       |
| १५९ |      गोसहस्रप्रदानविधिवर्णनम्, श्लो० ४७       |
| १६० |            वृषभदानविधिवर्णनम्, १६             |
| १६१ |      कपिलादानमाहात्म्यवर्णनम्, श्लो० ८१       |
| १६२ |         महिषीदानविधिवर्णनम्, श्लो० २१         |
| १६३ |          अविदानविधिवर्णनम्, श्लो० २२          |
| १६४ |         भूमिदानविधिवर्णनम्, श्लो० ४२          |
| १६५ |     सौवर्णपृथिवीदानविधिवर्णनम्, श्लो० ३३      |
| १६६ |       हलपंक्तिदानविधिवर्णनम्, श्लो० २९        |
| १६७ |         आपाकदानविधिवर्णनम्, श्लो० ३८          |
| १६८ |          गृहदानविधिवर्णनम्, श्लो० ४५          |
| १६९ |       अन्नदानमाहात्म्यवर्णनम्, श्लो० ७५       |
| १७० |        स्थालीदानविधिवर्णनम्, श्लो० ३२         |
| १७१ |         दासीदानविधिवर्णनम्, श्लो० २३          |
| १७२ |         प्रपादानविधिवर्णनम्, श्लो० २६         |
| १७३ |      अग्निष्टिकादानविधिवर्णनम्, श्लो० १२      |

|       |                                                                               |
|-------|:-----------------------------------------------------------------------------:|
| अनु० |                                    विषयाः                                     |
| १७४   |                        विद्यादानविधिवर्णनम्, श्लो० २९                         |
| १७५   |                       तुलापुरुषदानविधिवर्णनम्, श्लो० ९९                       |
| १७६   |                      हिरण्यगर्भदानविधिवर्णनम्, श्लो० ६९                       |
| १७७   |                    ब्रह्माण्डदानविधिवर्णनम्, श्लो० ४६                    |
| १७८   |                       कल्पवृक्षदानाविधिवर्णनम् श्लो० ४३                       |
| १७९   |                        कल्पलतादानविधिवर्णनम्, श्लो० १९                        |
| १८०   |                      गजरथाश्वरथदानविधिवर्णनम्, श्लो० ५०                       |
| १८१   |                       कालपुरुषदानविधिवर्णनम्, श्लो० २७                        |
| १८२   |                       सप्तसागरदानविधिवर्णनम्, श्लो० १९                        |
| १८३   |                       महाभूतघटदानविधिवर्णनम्, श्लो० १७                        |
| १८४   |                         शय्यादानविधिवर्णनम्, श्लो० २३                         |
| १८५   |                     आत्मप्रतिकृतिदानविधिवर्णनम्, श्लो० १७                     |
| १८६   |                       हिरण्याश्वदानविधिवर्णनम् श्लो० १४                       |
| १८७   |                      हिरण्याश्वरथदानविधिवर्णनम् श्लो० १४                      |
| १८८   |                       कृष्णाजिनदानविधिवर्णनम् श्लो० २१                        |
| १८९   |                      हेमहस्तिरथदानविधिवर्णनम्, श्लो० १३                       |
| १९०   |                      विश्वश्चक्रदानविधिवर्णनम्, श्लो० २९                      |
| १९१   |                    भुवनप्रतिष्ठामाहात्म्यवर्णनम्, श्लो० ६८                    |
| १९२   |                        नक्षत्रदानविधिवर्णनम्, श्लो० ३९                        |
| १९३   |                       तिथिदानमाहात्म्यवर्णनम्, श्लो० ६६                       |
| १९४   |                         वराहदानविधिवर्णनम्, श्लो० २२                          |
| १९५   |                      धान्यपर्वतदानविधिवर्णनम्, श्लो० ४८                       |
| १९६   |                       लवणपर्वतदानावधिवर्णनम्, श्लो० ११                        |
| १९७   |                        गुडाचलदानविधिवर्णनम्, श्लो० २६                         |
| १९८   |                         हेमाचलदानविधिवर्णनम्, श्लो० ९                         |
| १९९   |                        तिलाचलदानविधिवर्णनम्, श्लो० २६                         |
| २००   |                       कार्पासचलदानविधिवर्णनम्, श्लो० १०                       |
| २०१   |                        घृताचलदानविधिवर्णनम्, श्लो० १३                         |
| २०२   |                       रत्नाचलदानविधिवर्णर्नम्, श्लो० १३                       |
| २०३   |                       रौप्याचलदानविधिवर्णनम्, श्लो० ११                        |
| २०४   |                       शर्कराचलदानविधिवर्णनम्, श्लो० ३८                        |
| २०५   |                         सदाचारधर्मवर्णनम्, श्लो० १५३                          |
| २०६   |                 रोहिणीचन्द्रशयनव्रतमाहात्म्यवर्णनम्, श्लो० ३०                 |
| २०७   | कृष्णयुधिष्ठिरसंवादसमाप्तिः, श्रीकृष्णस्य द्वारकां प्रति गमनवर्णनम्, श्लो० १५ |
| २०८   |  उत्तरपर्वस्थसंक्षिप्तविषयानुक्रमणिकावर्णनम्, ग्रन्थसमाप्तिवर्णनम्, श्लो० ३४  |

**इति खानदेशीयरावेरग्रामनिवासिपरशुरामभट्टतनयगोविन्दशास्त्रिविरचिता  
भविष्यपुराणस्य विषयानुक्रमणिका सम्पूर्णा।**

|                                                            |
|:----------------------------------------------------------:|
| **॥अथ श्रीभविष्यमहापुराणे प्रथमं ब्राह्मपर्व प्रारभ्यते॥** |

ब्राह्मपर्व १.

<MISSING_FIG href="../books_images/U-IMG-1735310907Screenshot2024-12-27201419.png"/>

**श्रीगणेशायनमः॥**

**॥ॐ नमो भगवते वासुदेवाय॥**

नारायणंनमस्कृत्यनरंचैवनरोत्तमम्॥  
देवींसरस्वतींचैवततोजयमुदीरयेत्॥१॥

जयतिपराशरसूनुःसत्यवतीहृदयनंदनोव्यासः॥  
यस्यास्यकमलगलितंवाङ्मयममृतंजगत्पिबति॥२॥

मूकंकरोतिवाचालंपगुंलंघयतेगिरिम्॥  
यत्कृपातमहंवंदेपरमानन्दमाधवम्॥३॥

पाराशर्यवचःसरोजममलंगीतार्थगंधोत्कटंना-  
नाख्यानककेसरंहरिकथासंबोधनाबोधितम्॥  
लोकेसज्जनषट्पदैरहरहःसंपीयमानंमुदाभू-  
याद्भारतपंकजंकलिमलप्रध्वंसिनःश्रेयसे॥४॥

योगोशतंकनकशृंगमयंददातिविप्रायवेदविदुषेचबहुश्रुताय॥  
पुण्यांभविष्यसुकथांशृणुयात्समग्रांपुण्यंसमंभवतितस्यचतस्यचैव॥ ५॥

कृत्वापुराणानिपराशरात्मजःसर्वाण्यनेकानिसुखावहानि॥  
तत्रात्मसौख्यायभविष्यधर्मान्कलौयुगेभाविलिलेखसर्वम्॥६॥

तत्रापिसर्वर्षिवरप्रमुख्यैःपराशराद्यैर्मुनिभिःप्रणीतान्॥  
स्मृत्युक्तधर्मागमसंहितार्थान्व्यासःसमासादवदद्भविष्यम्॥७॥

अल्पायुषोलोकजनान्समीक्ष्यविद्याविहीनान्पशुवत्सुचेष्टितान्॥  
तेषांसुखार्थंप्रतिबोधनायव्यासःपुराणंप्रथितंचकार॥८॥

जयतिभुवनदीपोभास्करोलोककर्ताजयतिचशितिदेहःशार्ङ्गधन्वामुरारिः॥ जयतिचशशिमौलीरुद्रनामाभिधेयोजयतिचसतुदेवोभानुमांश्चित्रभानुः॥१॥

श्रियावृतंतुराजानंशतानीकंमहाबलम्॥  
अभिजग्मुर्महात्मानःसर्वेद्रष्टुंमहर्षयः॥२॥

भृगुरत्रिर्वसिष्ठश्चपुलस्त्यःपुलहःक्रतुः॥  
पराशरस्तथाव्यासःसुमन्तुर्जैमिनिस्तथा॥३॥

मुनिःपैलोयाज्ञवल्क्योगौतमस्तुमहातपाः॥  
भारद्वाजोमुनिर्धीमांस्तथानारदपर्वतौ॥४॥

वैशंपायनोमहात्माशौनकश्चमहातपाः॥  
दक्षोंगिरास्तथागर्गोगालवश्चमहातपाः॥५॥

तानागतानृषीन्दृष्ट्वाशतानीकोमहीपतिः॥  
विधिवत्पूजयामासअभिगम्यमहामतिः॥६॥

पुरोहितंपुरस्कृत्यअर्थंगांस्वागतेनच॥  
पूजयित्वाततःसर्वान्प्रणम्यशिरसाभृशम्॥७॥

सुखासीनांस्ततोराजानिरातंकान्गतक्लमान्।  
उवाचप्रणतोभूत्वाबाहुमुद्धृत्यदक्षिणम्॥८॥

इदानीसफलंजन्ममन्येऽहंभुविसत्तमाः॥  
आत्मनोद्विजशार्दूलास्तथाकीर्तिर्यशोबलम्॥९॥

धन्योऽहंपुण्यकर्माचयतोमांद्रष्टुमागताः॥  
येषांस्मरणमात्रेणयुष्माकंपूयतेनरः॥१०॥

श्रोतुमिच्छाम्यहंकिंचिद्धर्मशास्त्रमनुत्तमम्॥  
आनृशंस्यंसमाश्रित्यकथयध्वंमहाबलाः॥११॥

येनाहंधर्मशास्त्रंतुश्रुत्वागच्छेपरांगतिम्॥  
यथागतोममपिताश्रुत्वावैभारतंपुरा॥१२॥

तथोक्तास्तेन

राज्ञावैब्राह्मणास्तेसमंततः॥  
समागम्यमिथस्तेतुविमृश्यचभृशं[^1]तदा॥१३॥

[^1]: "भृगुम्-इतिपाठः। "

पूजयित्वाततोव्यासमिदंवचनमब्रुवन्॥  
व्यासंप्रसादयविभोएषतेकथयिष्यति॥१४॥

तिष्ठत्यस्मिन्महाबाहोवयंवक्तुंनशक्नुमः॥  
तिष्ठमानेगुरौशिष्यःकथंवक्तिमहामते॥१५॥

अयं[^2]गुरुःसदास्माकंसाक्षान्नारायणस्तथा॥  
कृपालुश्चतथाचायंतथादिव्यविधानवित्॥१६॥

[^2]: "स्वयं गुरुः सदाध्यक्षो यथा नारायणस्तथा-इ०पा०।"

चतुर्णामपिवर्णानांपावनायमहात्मनाम्।  
धर्मशास्त्रमनेनोक्तंधर्माद्यैःसुसमन्वितम्॥१७॥

बिभेतिगहनाच्छास्त्राल्लोकोव्याधिरिवौषधात्॥  
भारत[^3]स्यचविस्तारोमुनिनाव्याहृतःस्वयम्॥१८॥

[^3]: "भारतशास्त्रसारोऽयमतः काव्यात्मना कृतः-इ०पा०।"

यथास्वादुचपथ्यंचदद्यात्स्वंभिषगौषधम्॥  
तथारम्यंचशास्त्रंचभारतंकृतवान्मुनिः॥१९॥

आस्तिक्यारोहसोपानमेतद्भारतमुच्यते॥  
तच्छ्रुत्वास्वर्गनरकोलोकःसाक्षादिवेक्षते॥२०॥

देवतातीर्थतपसांभारतादेवनिश्चयः॥  
नजन्यतेनास्तिकतातस्यमीमांसकैरपि॥२१॥

विष्णौदेवेषु[^4]वेदेषुगुरुषुब्राह्मणेषुच॥  
भक्तिर्भवतिकल्याणीभारतादेवधीमताम्॥२२॥

[^4]: " विद्वत्सु-इ०पा०।"

धर्मार्थकाममोक्षाणांभारतात्सिद्धिरेवहि[^5]॥  
अजिह्मोभारतःपंथानिर्वाणपदगामिनाम्॥२३॥

[^5]: "सिद्ध्यसंशयः-इ०पा०।"

मोक्षधर्मार्थ[^6]कामानांप्रपंचोभारतेकृतः॥  
अनित्यतापसंतप्ताभवंतितस्यमुक्तये॥२४॥

[^6]: "भारतं वै पंचविधम्-इ०पा०।"

विपत्तिंभारताच्छ्रुत्वावृष्णिपांडवसंपदाम्॥  
दुःखावसानाद्राजेंद्रपुण्यंचसंश्रयेद्बुधः॥२५॥

एवंविधंभारतंवैप्रोक्तंयेनमहात्मना॥  
सोऽयंनारायणःसाक्षाद्व्यासरूपीमहा[^7]मुनिः॥२६॥

[^7]: "महामतिः-इ०पा०।"

सतेषांवचनंश्रुत्वाप्रतापीयोमहीपतिः॥  
प्रसादयामासमुनिव्यासंशास्त्रविशारदम्॥२७॥

**शतानीकउवाच॥**

अंजलिः शिरसाब्रह्मन्कृतोयंपादयोस्तव॥  
ब्रूहिमेर्धर्म[^8]शास्त्रंतुयेनाहपूततांव्रजे॥२८॥

[^8]: "सर्वशास्त्रं च-इ०पा०।"

समुद्धरभवादस्मात्कीर्तयित्वाकथांशुभाम्॥  
यथाममपितापूर्वंकीर्तयित्वातुभारतम्॥२९॥

तस्यैतद्वचनंश्रुत्वाव्यासोवचनमब्रवीत्॥  
एषशिष्यःसुमंतुर्मेकथयिष्यतितेप्रभो॥३०॥

यदिच्छसिमहाबाहोप्रीतिदंचाद्भुतं शुभम्॥  
श्रव्यंभरतशार्दूलसर्वपापभयापहम्॥३१॥

यथावैशंपायनेनपुराप्रोक्तंपितुस्तव॥  
महाभारतव्याख्यानंब्रह्महत्याव्यपोहनम्॥३२॥

अथतमृषयःसर्वेराजानमिदमब्रुवन्॥  
साधुप्रोक्तं

महाबाहोव्यासेनामितबुद्धिना॥३३॥

सुमंतुंपृच्छराजर्षेसर्वशास्त्रविशारदम्॥  
अस्माकमपिराजेंद्रश्रवणेजायतेमतिः॥३४॥

अथव्यासोमहातेजाःसुमंतुमृषिमब्रवीत्॥  
कथयास्मैकथास्तातयाःश्रुत्वामोदतेनृपः[^9]॥३५॥

[^9]: "मनः-इ०पा०।"

भारतादिकथानांतुयत्रास्यरमतेमनः॥  
असावपिमहातेजाः श्रुत्वाभावंमहामतेः॥३६॥

व्यासस्यद्विजशार्दूलऋषीणांचापिसर्वशः॥  
चकारवक्तुंसमनस्तस्मैराज्ञेमहामतिः॥३७॥

व्यासस्यशासनाद्विप्रऋषीणांचैवसर्वशः॥  
अथराजामहातेजाआजमीढोद्विजोत्तमम्॥३८॥

प्रणम्यशिरसात्यर्थंप्रवक्तुमुपचक्रमे॥

**शतानीकउवाच॥**

पुण्याख्यानंममब्रह्मन्पावनायप्रकीर्तय॥३९॥

श्रुत्वाद्ब्राह्मणश्रेष्ठमुच्येऽहंसर्वपातकात्॥

**सुमंतुरुवाच॥**

नानाविधानिशास्त्राणिसंतिपुण्यानिभारत॥४०॥

यानिश्रुत्वानरोराजन्मुच्यतेसर्वकिल्विषैः॥  
किमिच्छसिमहाबाहोश्रोतुयेनब्रवीमि ते॥४१॥

भारतादिकथानांतुयासुधर्मादयःस्थिताः॥

**शतानीकउवाच॥**

मतानिकानिविप्रेंद्र[^10]धर्मशास्त्राणिसुव्रत॥४२॥

[^10]: " ते विप्र-इ०पा०।"

यानि श्रुत्वानरोविप्रमुच्यतेसर्वकिल्विषैः॥

**सुमंतुरुवाच॥**

श्रूयतां धर्मशास्त्राणिमनुर्विष्णुर्यमोंऽगिराः॥४३॥

वसिष्ठदक्षसंवर्तशातातपपराशराः॥  
आप[^11]स्तंबोऽथउशनाकात्यायनबृहस्पती॥४४॥

[^11]: "आपस्तंबोशना व्यासः-इ०पा०।"

गौतमःशंखलिखितौहारीतोत्रिरथापिवा॥  
एतानिधर्मशास्त्राणिश्रुत्वाज्ञात्वाभारत॥४५॥

वृंदारकपुरंगत्वामोदतेनात्रसंशयः॥

**शतानीकउवाच॥**

यान्येतानित्वयोक्तानिधर्मशास्त्राणिसुव्रत॥४६॥

नेच्छामिश्रोतुंविप्रेंद्रश्रुता[^12]न्येतानिहिद्विजाः॥  
त्रयाणामपिवर्णानांप्रोक्तानामपिपंडितैः॥४७॥

[^12]: "गुह्यानि-इ०पा०। "

श्रेयसेनतुशूद्राणांतत्रमेवचनंशृणु॥  
चतुर्णामिहवर्णानांश्रेयसेयानिसुंव्रत[^13]॥४८॥

[^13]: "सर्वदा-इ०पा०।"

भवंतिद्विजशार्दूलश्रुतानिभुवनत्रये॥  
विशेषतश्चतुर्थस्यवर्णस्यद्विजसत्तम॥४९॥

ब्राह्मणादिषुवर्णेषुत्रिषुवेदाःप्रकल्पिताः॥  
मन्वादीनिचशास्त्राणितथांगानिसमंततः॥५०॥

शूद्राश्चैवभृशंदीनाःप्रतिभांतिप्रमद्विज॥  
धर्मार्थकाममोक्षस्यशक्ताःस्युरवनेकथम्॥५१॥

आगमेनविहीनाहिअहोकष्टंमतंमम॥  
कश्चैषामागमः प्रोक्तःपुराद्विजमनीषिभिः॥५२॥

त्रिवर्गप्राप्तयेब्रह्मञ्छ्रेयसेचतथोभयोः॥

**सुंमतुरुवाच॥**

साधुसाधुमहाबाहोशृणुमेपरमंवचः॥५३॥

चतुर्णामपिवर्णानांयानिप्रोक्तानिश्रे

यसे।  
धर्म[^14]शास्त्राणिराजेंद्रशृणुतानिनृपोत्तम॥५४॥

[^14]: "कर्मशास्त्राणि-इ०पा०।"

विशेषतश्चशूद्राणांपावनानिमनीषिभिः॥  
अष्टादशपुराणानिचरितराघवस्यच॥५५॥

रामस्यकुरुशार्दूलधर्मकामार्थसिद्धये॥  
तथोक्तंभारतंवीरपाराशर्येणधीमता॥५६॥

वेदार्थसकलंयोज्यंधर्मशास्त्राणिचप्रभो॥  
कृपालुनाकृतंशास्त्रंचतुर्णामिहश्रेयसे॥५७॥

वर्णानांभवमग्नानांकृतंपोतमनुत्तमम्॥  
अष्टादशपुराणानिअष्टौव्याकरणानिच॥५८॥

ज्ञात्वासत्यवतीसूनुश्चक्रेभारतसंहिताम्॥  
यांश्रुत्वापुरुषोराजन्मुच्यतेब्रह्महत्यया॥५९॥

प्रथमंप्रोच्यतेब्राह्मंद्वितीयमैंद्रमुच्यते॥  
याम्यंप्रोक्तंततोरौद्रवायव्यंवारुणंतथा॥६०॥

सावित्रंचतथाप्रोक्तमष्टमंवैष्णवंतथा॥  
एतानिव्याकरणानीहपुराणानिनिबोधमे॥ ६१॥

ब्राहयंपाद्मवैष्णवंचशैवंभागवतंतथा॥  
तथान्यंनारदीयंचमार्कंडेयंचसप्तमम्॥६२॥

आग्नेयमष्टमंवीरभविष्यंनवमंस्मृतम्॥  
दशमंब्रह्मवैवर्तंलैंग्यमेकादशंस्मृतम्॥६३॥

वाराहंद्वादशंप्रोक्तंस्कांदंचैवत्रयोदशम्॥  
चतुर्दशंवामनंचकौमं पंचदशंस्मृतम्॥६४॥

मात्स्यंचगारुडचैवब्रह्मांडचंततः[^15] परम्॥  
एतानि कुरुशार्दूलधर्मशास्त्राणिपंडितैः॥६५॥

[^15]: "वायुरेव च-इ०पा०। "

साधारणानिप्रोक्तानिवर्णानांश्रेयसेसदा[^16]॥  
चतुर्णामिहराजेंद्रश्रोतुमर्हाणिसुव्रत॥६६॥

[^16]: "तदा-इ०पा०। "

किमिच्छसिमहाबाहोश्रोतुमेषांनृपोत्तम॥

**शतानीकउवाच॥**

भारतंतुश्रुतंविप्रतातस्यांकगतेन[^17]तु॥६७॥

[^17]: " आज्ञागतेन मे- इ०पा०। "

रामस्यचरितंचापिश्रुतंब्रह्मन्समंततः॥  
पुराणानिचविप्रेंद्रभविष्यंनतुसुव्रत॥६८॥

पुराणंवदविप्रेंद्रभविष्यंकौतुकंहिमे॥

**सुमंतुरुवाच॥**

साधुसाधुमहाबाहोसाधुपृष्टो[^18]ऽस्मिमानद॥६९॥

[^18]: " पूज्योऽसि सुव्रत-इ०पा०।"

शृणुमेवदतोराजन्पुराणंनवमंमहत्॥  
यच्छ्रुत्वासर्वपापेभ्योमुच्यतमानवो नृप॥७०॥

अश्वमेधंचसंप्राप्यगच्छेद्भानौनसंशयः॥  
इदंतुब्रह्मणाप्रोक्तंधर्मशास्त्रमनुत्तमम्॥७१॥

विदुषाब्राह्मणेनेदमध्येतव्यंप्रयत्नतः[^19]॥  
शिष्येभ्यश्चैववक्तव्यंचातुर्वर्णेभ्यएवहि॥७२॥

[^19]: "विशेषतः-इ०पा०।"

अध्येतव्यंनचान्येनब्राह्मणक्षत्रियंविना॥  
श्रोतव्यमेवशूद्रेणनाध्येतव्यंकदाचन[^20]॥७३॥

[^20]: "कथंचन-इ०पा०।"

देवार्चांपुरतः[^21] कृत्वाब्राह्मणश्चनृपोत्तम॥  
श्रोतव्यमेवशूद्वैश्चतथान्यैश्वद्विजातिभिः॥७४॥

[^21]: "अग्रतः-इ०पा०।"

श्रौतंस्मार्तंहिवैधर्मंप्रोक्तमस्मिन्नृपोत्तम॥  
तस्माच्छूद्रैर्विनाविप्रान्नश्रो

तव्यंकथंचन॥७५॥

इदंशास्त्रमधीयानोब्राह्मणःसंशितव्रतः॥  
मनोवाग्देहजैर्न्नित्यंकर्मदोषैर्नलिप्यते॥७६॥

शृण्वंतिचापिराजन्भक्त्यावैब्राह्मणादयः॥  
मुच्यंतेपातकैःसवैर्गच्छंतिचदिवंप्रभो॥७७॥

श्रावयेच्चापियोविप्रःसर्वान्वर्णान्नृपोत्तम॥  
सगुरुःप्रोच्यतेतातवर्णानामिहसर्वशः॥७८॥

सपूज्यःसर्वकालेषुसर्वैर्वर्णैर्नराधिप॥  
पृथिवींचतथैवेमांकृत्स्नामेकोपिसोऽर्हति॥७९॥

इदंस्वस्त्ययंनश्रेष्ठमिदंबुद्धिविवर्धनम्॥  
इदंयशस्यंसततमिदंनिःश्रेयसंपरम्॥८०॥

अस्मिन्धर्मोऽखिलेनोक्तोगुणदोषौचकर्मणाम्॥  
चतुर्णामपिवर्णानामाचारश्चापिशाश्वतः॥८१॥

आचारःप्रथमोधर्मःश्रुत्युक्तश्चनरोत्तम॥  
तस्मादस्मिन्समायुक्तोनित्यंस्यादात्मवान्द्विजः॥८२॥

आचाराद्विच्युतोविप्रोनवेदफलमश्नुते॥  
आचारेणचसंयुक्तःसंपूर्णफलभाक्स्मृतः॥८३॥

एवमाचारतोदृष्ट्वाधर्मस्यमुनयोगतिम्॥  
सर्वस्यतपसोमूलमाचारंजगृहुःपरम्॥८४॥

अन्येचमानवाराजन्नाचारसंश्रिताः[^22] सदा॥  
एवमस्मिन्पुराणेतुआचारस्यतुकीर्तनम्॥८५॥

[^22]: "आचरं फलमाश्रिताः-इ०पा०।"

वृत्तांतानिचराजेन्द्रतथाचोक्तानिपंडितैः॥  
त्रिलोक्यास्तुसमुत्पत्तिसंस्कारविधिमुत्तमम्॥८६॥

श्रवणंचेतिहासस्यविधानंकथ्यतेनृप॥  
तथास्मिन्कथ्यतेराजन्माहात्म्यंवाचकस्यतु॥८७॥

व्रतचर्याश्रमाचाराःस्नातकस्यपरोविधिः॥  
दारादिगमनंचैवविवाहानांचलक्षणम्॥८८॥

पुंसांचरणंराजन्योषितानांचकथ्यते॥  
महायज्ञविधानंचशास्त्रकल्पंचशाश्वतम्॥८९॥

पृथिव्यालक्षणंतातदेवार्चायाःसुलक्षणम्॥  
वृत्तीनांलक्षणंचैवस्नातकस्यव्रतानिच॥९०॥

भक्ष्याभक्ष्यंचशौचंचद्रव्याणांशुद्धिमेवच॥  
स्त्रीधर्मयोगंतापस्यंमोक्षसंन्यासमेवच॥९१॥

राज्ञश्चधर्ममखिलंकार्याणांचविनिर्णयम्॥  
माहात्म्यंसवितुश्चात्रतीर्थानांचविशाम्पते॥९२॥

नारायणस्यमाहात्म्यंतथारुद्रस्यकथ्यते॥  
महाभाग्यंचविप्राणांमाहात्म्यंपुस्तकस्यच॥९३॥

दुर्गादेव्यास्तथाचोक्तंसत्यस्यचमहामते॥  
संक्षिप्तंसंविधानंचधर्मःस्त्रीपुंसयोरपि॥९४॥

विभागंधर्मद्यूतंचकथकानांचशोधनम्॥  
वैश्यशूद्रोपचारंचसंकीर्णानांचसंभवम्॥९५॥

आपद्धर्मचवर्णानांप्रायश्चित्तविधिंतथा॥  
संध्याविधिंप्रेतशुद्धिंस्नानतर्पणयोर्विधिम्॥९६॥

वैश्वदेवविधिंचापितथाभोज्यवि

धिंनृप॥  
लक्षणंदंतकाष्ठस्यचरणव्यूहमुत्तमम्॥९७॥

संसारगमनचैवत्रिविधंकर्मसंभवम्॥  
नैःश्रेयसंकर्मणांचगुणदोषपरीक्षणम्॥९८॥

दाराणांलक्षणंप्रोक्तंतथापात्रपरीक्षणम्॥  
प्रसूतिंचापिगर्भस्यतथाकर्मफलंनृप॥ ९९॥

जातिधर्मान्कुल[^23]धर्मान्वेदधर्मांश्चपार्थिव॥  
वैतानव्रतिकानांचतथासौप्रोक्तवान्विभुः॥१००॥

[^23]: "देशधर्मान्कुलधर्माश्चवैनृप-इ०पा०। "

ब्रह्माकुरुकुलश्रेष्ठशंकरायमहात्मने॥  
शंकरेणतथाविष्णोःकथितंकुरुनंदन॥१०१॥

विष्णुनापिपुनःप्रोक्तंनारदायमहीपते॥  
नारदात्प्राप्तवाञ्छक्रःशक्रादपिपराशरः॥१०२॥

पराशरात्ततोव्यासोव्यासादपिमयाविभो॥  
एवंपरंपराप्राप्तंपुराणमिदमुत्तमम्॥१०३॥

शृणुत्वमपिराजेंद्रमत्सकाशात्परंहितम्॥  
सर्वाण्येवपुराणानिसंज्ञेयानिनरर्षभ॥१०४॥

द्वादशैवसहस्राणिप्रोक्तानीहमनीषिभिः॥  
पुनर्वृद्धिंगतानीहआख्यानैर्विविधैर्नृप॥१०५॥

यथास्कांदतथाचेदंभविष्यंकुरुनंदन॥  
स्कांदंशतसहस्रंतुलोकानांज्ञातमेवहि॥१०६॥

भविष्यमेतदृषीणांलक्षार्द्धंसंख्ययाकृतम्[^24]॥  
तच्छ्रुत्वापुरुषोभक्त्याइदंफलमवाप्नुयात्॥१०७॥

[^24]: "गतम्-इ०पा०। "

ऋद्धिर्वृद्धिस्तथाश्रीश्चभवंति[^25]तस्यनिश्चितम्॥१०८॥

[^25]: " तस्य देहं स्तुवंति वै-इ०पा०।"

इतिश्रीभविष्येमहापुराणेशता[^26]र्द्धसहस्रसंहितायांब्राह्मेपर्वणिकथाप्रस्तावनेप्रथमोऽध्यायः॥१॥छ्॥

[^26]: "शतसाहस्त्रार्धसंहितायाम्-इ०पा०।"

**सुमंतुरुवाच॥**

शृणुष्वेदंमहाबाहोपुराणंपंचलक्षणम्॥  
यच्छ्रुत्वामुच्यतेराजन्पुरुषोब्रह्महत्यया॥१॥

पर्वाणिचात्रवैपंचकीर्तितानिस्वयंभुवा॥  
प्रथमंकथ्यतेब्राह्मद्वितीयंवैष्णवस्मृतम्॥२॥

तृतीयंशैवमाख्यातंचतुर्थंत्वाष्ट्रमुच्यते॥  
पंचमंप्रतिसर्गाख्यंसर्वलोकैःसुपूजितम्॥३॥

एतानितातपर्वाणिलक्षणानिनिबोधमे॥  
सर्गश्चप्रतिसर्गश्चवंशोमन्वंतराणिच॥४॥

वंशानुचरितंचैवपुराणंपंचलक्षणम्॥  
चतुर्दशाभिर्विद्याभिभूषितंकुरुनंदन॥५॥

अंगानिचतुरोवेदामीमांसान्यायविस्तरः॥  
पुराणंधर्मशास्त्रंचविद्याह्येताश्चतुर्दश॥६॥

आयुर्वेदोधनुर्वेदोगांधर्वश्चैवतेत्रयः॥  
अर्थशास्त्रंचतुर्थंतुविद्याह्यष्टादशैवताः॥७॥

प्रथमंकथ्यतेसर्गोभूतानामिहसर्वशः॥  
यच्छ्रुत्वापापनिर्मुक्तोयातिशांतिमनुत्तमाम्॥८॥

जगदासीत्पुराताततमोभूतमलक्षणम्॥  
अविज्ञेयमतर्क्यंचप्रसुप्तमिवसर्वशः[^27]॥९॥

[^27]: "सर्वतः-इ०पा०।"

ततःसभगवानीशोअव्यक्ताव्यंजयन्निदम्॥  
महाभूतानिवृत्तौजाःप्रोत्थितस्तमनाशनः॥१०॥

योसावतींद्रियोऽग्राह्यः॥ ३॥

सूक्ष्मोऽव्यक्तः सनातनः॥  
सर्वभूतमयोऽचिंत्यःसएषस्वयमुत्थितः॥११॥

योसौषड्विंशकोलोकेतथायःपुरुषोत्तमः॥  
भास्करश्चमहाबाहोपरंब्रह्मचकथ्यते॥१२॥

सोऽभिध्यायशरीरात्स्वासिसृक्षुर्विविधाःप्रजाः॥  
अपएवससर्जादौतासुवीर्यमवासृजत्॥१३॥

यस्मादुत्पद्यतेसर्वंसदेवासुरमानुषम्॥  
बीजंशुक्रंतथारेतउग्रवीर्यंचकथ्यते॥१४॥

वीर्यस्यैतानिनामानिकथितानिस्वयंभुवा॥  
तदंडमभवद्वैमंज्वालामालाकुलंविभो॥१५॥

यस्मिञ्जज्ञेस्वयंब्रह्मासर्वलोकपितामहः॥  
सुरज्येष्ठश्चतुर्वक्रःपरमेष्ठीपितामहः॥१६॥

क्षेत्रज्ञःपुरुषोवेधाःशंभुर्नारायणस्तथा॥  
पर्यायवाचकैःशब्दैरेवंब्रह्माप्रकीर्त्यते॥१७॥

सदामनीषिभिस्तातविरंचिःकंज[^28]जस्तथा॥  
आपोनाराइतिप्रोक्ताआपोवैनरसूनवः॥१८॥

[^28]: " कर्दमस्तथा-इ०पा०। "

तायदस्यायनंपूर्वंतेननारायणःस्मृतः॥  
अरमित्येवशीघ्रायनियताःकविभिःकृताः॥१९॥

आपए[^29]वार्णवाभूत्वासुशीघ्रास्तेनतानराः॥  
यत्तत्कारणमव्यक्तंनित्यंसदसदात्मकम्॥२०॥

[^29]: "आपएकार्णवीभूता अधिप्राप्तेनता नराः-इ०पा०।"

तद्विसृष्टःसपुरुषोलोकेब्रह्मेतिकीर्त्यते॥  
एवंसभगवानंडेतत्त्वमेवनिरूप्यवै॥२१॥

ध्यानमास्थायराजेंद्रदंडमकरोद्द्विधा॥  
शकलाभ्यांचराजेंद्रदिवंभूमिचनिर्ममे॥२२॥

अंतर्व्योमदिशश्चाष्टौवारुणंस्थानमेवहि॥  
ऊर्द्धंमहान्गतोराजन्समंताल्लोकभूतये॥२३॥

महतश्चाप्यहंकारस्तस्माच्चत्रिगुणानितु॥  
त्रिगुणानितुसूक्ष्माणिबुद्धिगम्यानिभारत॥२४॥

उत्पत्तिहेतुभूतानिभूतानांमहतांनृप॥  
तेषामेवगृहीतानिशनैःपंचेंद्रियाणितु॥२५॥

तथैवावयवाःसूक्ष्माःषण्णामप्यमितौजसाम्॥२६॥

संनिवेश्यात्ममात्रासुसराजन्भगवान्विभुः॥  
भूतानिनिर्ममेतातसर्वाणिविधिपूर्वकम्॥२७॥

यन्मूर्त्यवयवाःसूक्ष्मास्तस्येमान्याश्रयाणिषट्॥  
तस्माच्छरीरमित्याहुस्तस्यमूर्तिमनीषिणः॥२८॥

महांतितानिभूतानिआविशंतिततोविभुम्॥  
कर्मणासहराजेंद्रसगुणाश्चापिवैगुणाः॥२९॥

तषामिदंसप्तानांपुरुषाणांमहौजसाम्॥  
सूक्ष्माभ्योमूर्तिमात्राभ्यःसंभवत्यव्ययाद्व्ययम्[^30]॥३०॥

[^30]: " द्वयम्-इ०पा०।"

भूतादिमहतस्तातयेनव्याप्तमिदंजगत्॥  
तस्मादपिमहाबाहोपुरुषाःपंचएवहि॥३१॥

केचिदेवंपरांतातसृष्टिमिच्छंतिपंडिताः॥  
अन्येऽप्येवंमहाबाहोप्रवदंतिमनीषिणः॥३२॥

योऽसावात्मापरस्तातकल्पादौसृजतेतनुम्॥  
प्रजनश्चमहाबाहोसि

सृक्षुर्विविधाःप्रजाः॥३३॥

तेनसृष्टःपुद्गलस्तुप्रधानंविशतेनृप॥  
प्रधानंक्षोभितंतेनविकारान्सृजतेबहून्॥३४॥

उत्पद्यतेमहांस्तस्मात्ततोभूतादिरेवहि॥  
उत्पद्यतेविशालंचभूतादेःकुरुनंदन॥३५॥

विशालाच्चहरिस्तातहरेश्वापिवृकस्तथा॥  
वृकैर्मुष्णंतिचबुधास्तस्मात्सर्वंभवनृप॥३६॥

तथैषामेवराजेंद्रप्रादुर्भवतिवेगतः॥  
मात्राणांकुरुशार्दूलविबोध[^31]स्तदनंतरम्॥३७॥

[^31]: "हृच्छयस्तदनंतरम्-इ०पा०। "

तस्मादपिहृषीकाणिविविधानिवृपोत्तम॥  
तथेयंसृष्टिराख्याताऽऽराध्यतः कुरुनंदन॥३८॥

भूयोनिबोधराजेन्द्रभूतानामिहविस्तरम्॥  
गुणाधिकानिसर्वाणिभूतानिपृथिवीपते॥३९॥

आकाशमादितःकृत्वाउत्तरोत्तरमेवहि॥  
एकंद्वौचतथात्रीणिचत्वारश्चापिपंचच॥४०॥

ततःसभगवान्ब्रह्मापद्मासनगतः प्रभुः॥  
सर्वेषांतुसनामानिकर्माणिचपृथक्पृथक्॥४१॥

वेदशब्देभ्यएवादौपृथक्संस्थाश्वनिर्ममे॥  
कर्मोद्भवानांदेवानांसोसृजद्देहिनांप्रभुः॥४२॥

तुषितानांगणंराजन्यज्ञंचैवसनातनम्॥  
दत्त्वावीर[^32]समानेभ्योगुह्यंब्रह्मसनातनम्॥४३॥

[^32]: "दत्तवान्सर्वमानेभ्यः-इ०पा०।"

दुदोहयज्ञसिद्ध्यर्थमृग्यजुःसामलक्षणम्॥  
कालंकाल[^33]विभक्तीश्चग्रहानृतूंस्तथानृप॥४४॥

[^33]: "कालविभूतिं च नक्षत्राणि ग्रहांस्तथा-इ०पा०।"

सरितःसागराञ्छैलान्समानिविषमाणिच॥  
कामक्रोधंतथावाचंरतिचापिकुरूद्वह॥४५॥

सृष्टिंससर्जराजेंद्रसिसृक्षुर्विविधाःप्रजाः॥  
धर्माधर्मौविवेकायकर्मणांचतथासृजत्॥४६॥

सुखदुःखादिभिर्द्वंद्वैः प्रजाश्चेमान्ययोजयत्॥  
अण्व्योमात्राविनाशिन्योदशार्धानांतुयाःस्मृताः॥४७॥

ताभिःसर्वमिदंवीरसंभवत्यनुपूर्वशः॥  
यत्कृतंतुपुराकर्मसंनियुक्तेनवैनृप॥४८॥

सतदेवस्वयंभेजेसृज्यमानं पुनःपुनः॥  
हिंस्राहिंस्रेमृदुक्रूरेधर्माधर्मेऋतानृते॥४९॥

यद्यथास्याभवत्सर्गेतत्तस्यस्वयमाविशत्॥  
यथाचलिंगान्यृतवःस्वयमेवानुपर्यये॥५०॥

स्वानिस्वान्यभिपद्यंतेतथाकर्माणिदेहिनः॥  
लोकस्येहविवृद्ध्यर्थंमुखबाहूरुपादतः॥५१॥

ब्रह्मक्षत्रंतथाचोभौवैश्यशूद्रौनृपोत्तम॥  
मुखानियानिचत्वारितेभ्योवेदाविनिःसृताः॥५२॥

ऋग्वेदसंहितातातवसिष्ठेनमहात्मना॥  
पूर्वान्मुखान्महाबाहोदक्षिणाच्चापिवैशृणु॥५३॥

यजुर्वेदोमहाराजयाज्ञवल्क्येनवैसह॥  
सामानिपश्चिमात्तातगौतमश्चमहानृषिः॥५४॥

अथर्ववेदोराजेंद्रमुखाच्चाप्युत्तरान्नृप॥  
ऋषिश्चापितथाराजञ्छौनकोलोकपूजितः॥५५॥

यत्तन्मुखंमहा

बाहोपंचमंलोकविश्रुतम्॥  
अष्टादशपुराणानिसेतिहासानिभारत॥५६॥

निर्गतानिततस्तस्मान्मुखात्कुरुकुलोद्वह॥  
तथान्याःस्मृतयश्चापियमाद्यालोकपूजिताः॥५७॥

ततःसभगवान्देवोद्विधादेहमकारयत्॥  
द्विधाकृत्वात्मनोदेहमर्धेनपुरुषोभवत्॥५८॥

अर्धेननारीतस्यांचविराजमसृजत्प्रभुः॥  
तपस्तप्त्वासृजद्यंतुसस्वयंपुरुषॊविराट्॥५९॥

सचकारतपोराजन्सिसृक्षुर्विविधाःप्रजाः॥  
पतीन्प्रजानामसृजन्महर्षीनादितोदश॥६०॥

नारदंभृगुंतातकंप्रचेतसमेवहि॥  
पुलहंक्रतुंपुलस्त्यंचअत्रिमंगिरसंतथा॥६१॥

मरीचिंचापिराजेंद्रयोसावाद्यःप्रजापतिः॥  
एतांश्चान्यांश्चराजेंद्रअसृजद्भूरितेजसः॥६२॥

अथदेवानृषीन्दैत्यान्सोऽसृजत्कुरुनंदन॥  
यक्षरक्षःपिशाचांश्वगंधर्वाप्सरसोऽसुरान्॥६३॥

मनुष्याणांपितॄणांचसर्पाणांचैवभारत॥  
नागानांचमहाबाहोससर्जविविधान्गणान्॥६४॥

क्षणरुचोऽशनिगणान्रोहितेन्द्रधनूंषिच॥  
धूमकेतूंस्तथाचोल्कानिर्वाताञ्ज्योतिषांगणान्॥६५॥

मनुष्यान्किन्नरान्मत्स्यान्वराहांश्चविहंगमान्॥  
गजानश्वानथपशून्मृगान्व्यालांश्चभारत॥६६॥

कृमिकीटपतंगांश्चकामक्षिकमत्कुणान्॥  
सर्वंचदंशमशकंस्थावरं[^34]चपृथग्विधम्॥६७॥

[^34]: "स्थविष्ठं च नराधिप-इ०पा०।"

एवंसभास्करोदेवःससर्जभुवनत्रयम्॥  
येषांतुयादृशंकर्मभूतानामिहकीर्तितम्॥६८॥

कथयिष्यामितत्सर्वंक्रमयोगंचजन्मनि[^35]॥  
गजाव्यालामृगास्तातपशवश्चपृथग्विधाः॥६९॥

[^35]: "कर्मणि-इ०पा०।"

पिशाचामानुषास्तातरक्षांसिजरायुजाः॥  
द्विजास्तुअडंजाःसर्पानक्रामत्स्याःसकच्छपाः॥७०॥

एवंविधानियानीहस्थलजान्यौदका[^36]निच॥  
स्वेदजंदंशमशकंयूकामक्षिकमत्कुणाः॥७३॥

[^36]: "औषधीनि च-इ०पा०।"

ऊष्मणाचोपजायंतेयच्चान्यत्किंचिदीदृशम्॥  
उद्भिज्जाःस्थावराःसर्वेबीजकांडप्ररोहिणः॥७२॥

ओषध्यःफलपाकांतानानाविधफलोपगाः॥  
अपुष्पाःफलवतोयेतेवनस्पतयःस्मृताः॥७३॥

पुष्पिणःफलिनश्चैववृक्षास्तूभयतःस्मृताः॥  
गुच्छगुल्मंतुविविधंतथैवतृणजातयः॥७४॥

बीजकांडरुहाण्येवप्रताना[^37]वल्ल्यएवच॥  
तमसाबहुरूपेणवेष्टिताःकर्महेतुना॥७५॥

[^37]: " व्रतत्यः-इ०पा०।"

अंतःसंज्ञाभवत्येतेसुखदुःखसमन्विताः॥  
एतावत्य

स्तुगतयःप्रोद्भूताःकुरुनंदन॥७६॥

तस्माद्देवाद्दीप्तिमंतोभास्कराच्चमहात्मनः॥  
घोरेस्मिंस्तातसंसारेनित्यंसततयायिनि॥७७॥

एवंसर्वंससृष्ट्वेदंराजल्ँलोकगुरुंपरम्॥  
तिरोभूतःसभूता[^38]त्माकालंकालेनपीडयन्॥७८॥

[^38]: " पूतात्मा-इ०पा०।"

यदासदेवोजागर्तितदेदंचेष्टतेजगत्॥  
यदास्वपितिशांतात्मातदासर्वंनिमीलति॥७९॥

तस्मिन्स्वपितिराजेंद्रजंतवःकर्मबंधनाः॥  
स्वकर्मभ्योनिवर्तंतेमनश्चग्लानिमृच्छति॥८०॥

युगपत्तुप्रलीयंतेयदातस्मिन्महात्मनि॥  
तदायं[^39]सर्वभूतात्मासुखंस्वपितिभारत॥८१॥

[^39]: " सः-इ०पा०।"

तमोयदासमाश्रित्यचिरंतिष्ठतिसेंद्रियः॥  
ननवंकुरुतेकर्मतदोत्क्रामतिमूर्तितः॥८२॥

यदाहंमात्रिकोभूत्वाबीजंस्थानुचरिष्णु च॥  
समाविशतिसंसृष्टस्तदामूर्तिविमुंचति॥८३॥

एवंसजाग्रत्स्वप्नाभ्यामिदंसर्वंजगत्प्रभुः॥  
संजीवयतिचाजस्रंप्रमापयतिचाव्ययः॥८४॥

कल्पादौसृजतेतातअंतेकल्पस्यसंहरेत्॥  
दिनंतस्येहयत्तातकल्पांतमितिकथ्यते॥८५॥

कालसंख्याततस्तस्य[^40]कल्पस्यशृणुभारत॥  
निमेषादशचाष्टौचअक्ष्णःकाष्ठानिगद्यते॥८६॥

[^40]: " तात-इ०पा०। "

त्रिंशत्काष्ठाःकलामाहुःक्षणस्त्रिंशत्कलाःस्मृताः॥  
मुहूर्तमथमौहूर्तावदंतिद्वादशक्षणम्॥८७॥

त्रिंशन्[^41]मुहूर्तमुद्दिष्टमहोरात्रंमनीषिभिः॥  
मासस्त्रिंशदहोरात्रंद्वौद्वौमासावृतुःस्मृतः॥८८॥

[^41]: "त्रिंशत्कलोमुहूर्तस्तु अहोरात्रं मनीषिभिः- इ०पा०।"

ऋतुत्रयमप्ययनमयनेद्वेतुवत्सरः॥  
अहोरात्रेविभजतेसूर्योमानुषदैविके॥८९॥

रात्रिःस्वप्नायभूतानांचेष्टायैकर्मणामहः॥  
पित्र्येरात्र्यहनीमासःप्रविभागस्तुपक्षयोः॥९०॥

कर्मचेष्टास्वहःकृष्णःशुकःस्वप्रायशर्वरी॥  
दैवेरात्र्यहनीवर्षंप्रविभागस्तयोःपुनः॥९१॥

अहस्तत्रोदगयनरात्रिःस्याद्दक्षिणायनम्॥  
ब्राह्मस्यतुक्षपाहस्ययत्प्रमाणंमहीपते॥९२॥

एकैकशोयुगानांतुक्रमशस्तन्निबोधमे॥  
चत्वार्याहुःसहस्राणिवर्षाणांतत्कृतंयुगम्॥९३॥

तस्यतावच्छतीसंध्यासंध्यांशश्चतथाविधः॥  
त्रेतात्रीणिसहस्रा[^42]णिवर्षाणिचविदुर्बुधाः॥९४॥

[^42]: "महाबाहो-इ०पा०।"

शतानिषट्चराजेंद्रसंध्यासध्यांशयोःपृथक्॥  
वर्षाणांद्वेसहस्रेतुद्वापरेपरिकीर्तिते॥९६५॥

चत्वारिचशतान्याहुःसंध्यासंध्यांशयोर्बुधाः॥  
सहस्रंकथितंतिष्येशतद्वयसमन्वितम्॥१९६॥

एषाचतुर्युगस्यापिसंख्याप्रोक्तानृपोत्तम॥  
यदेतत्परिसंख्यातमादावेवचतुर्युगम्॥९७॥

एतद्वादशसाहस्रंदेवानांयुगमुच्यते॥  
दैविकानांयुगानांतुसहस्रपरिसंख्यया॥९८॥

ब्राह्ममेकमहर्ज्ञेयं

तावतीरात्रिरुच्यते॥  
एतद्युगसहस्रांतंब्राह्मंपुण्यमहर्विदुः॥९९॥

रात्रिंचतावतीमेवतेहोरात्रविदोजनाः॥  
ततोऽसौयुगपर्यंतेप्रसुप्तःप्रतिबुध्यते॥१००॥

प्रतिबुद्धस्तुसृजतिमनःसदसदात्मकम्॥  
मनःसृष्टिविकुरुतेचोद्यमानं[^43]सिसृक्षया॥१०१॥

[^43]: "बोध्यमानम्-इ० पा०। "

विपुलंजायतेतस्मात्तस्यशब्दंगुणंविदुः॥  
विपुलात्तुविकुर्वाणात्सर्वगंधवहःशुचिः॥१०२॥

बलवाञ्जायतेवायुःसवैस्पर्शगुणोमतः॥  
वायोरपिविकुर्वाणाद्विरोचिष्णुतमोनुदम्॥१०३॥

उत्पद्यतेविचित्रांशुस्तस्यरूपंगुणं विदुः॥  
तस्मादपिविकुर्वाणादापोजाताःस्मृताबुधैः॥१०४॥

तासांगुणॊरसोज्ञेयःसर्वलोकस्यभावनः[^44]॥  
अद्भ्योगंधगुणाभूमिरित्येषासृष्टिरादितः॥१०५॥

[^44]: " पावनः-इ०पा०।"

यत्प्राग्द्वादशसाहस्रमुक्तंसौमनसंयुगम्॥  
तदेकसप्ततिगुणंमन्वंतरमिहोच्यते॥१०६॥

मन्वंतराण्यसंख्यानिसर्गःसंहारमेवच॥  
तथाप्यहेसदाब्राह्मयेमनवस्तु चतुर्दश॥१०७॥

कथ्यंतेकुरु[^45]शार्दूलसंख्ययापंडितैः सदा॥  
मनोःस्वायंभुवस्येहषड्वंश्या[^46]मनवोऽपरे॥१०८॥

[^45]: " मुनिशार्दूल-इ०पा०।"

[^46]: "एवं स्युर्मनवः परे-इ०पा०।"

सृष्टवंतःप्रजाःस्वाःस्वामहात्मानोमहौजसः॥  
सावर्णेयस्तथापंचभौत्योरौच्यस्तथापरः॥१०९॥

एतेभविष्यामनवःसप्तप्रोक्तानृपोत्तम॥  
स्वस्वेंऽतरेसर्वमिदंपालयंतिचराचरम्॥११०॥

एवंविधंदिनंतस्यविरिंचेस्तुमहात्मनः॥  
तस्यांतेकुरुतेसर्गंयथेदंकथितंतव॥१११॥

क्रीडन्निवैतत्कुरुतेपरमेष्ठीनराधिप॥  
चतुष्पात्सकलोधर्मःसत्यंचैवकृतेयुगे॥११२॥

नाधर्मेणगमःकश्चिन्मनुष्याणांप्रवर्तते॥  
इतरेष्वागमास्तातधर्मश्चकुरुनंदन॥११३॥

यादृशःपरिहीयंतेयथाहभगवान्मनुः[^47]॥  
चौर्याच्चाप्यनृताद्राजन्मायाभिरमितद्युते॥११४॥

[^47]: "मुनिः-इ०पा०।"

पादेनहीयतेधर्मस्त्रेतादिषुयुगेषुवै॥  
अरोगाःसर्वसिद्धार्थाश्चतुर्वर्षशतायुषः॥११५॥

कृतत्रेतादिषुत्वेषांवयोह्रसतिपादशः॥  
वेदोक्तमायुराशीश्चमर्त्यानांकुरुनंदन॥११६॥

कर्मणांफलंतातफलत्यनुयुगंसदा॥  
प्रभावश्चतदालोकेफलत्येवशरीरिणाम्॥११७॥

अन्येकृतयुगेधर्मास्त्रेतायांद्वापरेपरे॥  
अन्येकलियुगेनृणांयुगधर्मानुरूपतः॥११८॥

तपःपरंकृतयुगेत्रेतायांज्ञानमुच्यते॥  
द्वापरेयज्ञमित्याहुर्दानमेकंकलौ[^48]युगे॥११९॥

[^48]: " एव-इ०पा०।"

सर्वस्यराजन्सर्गस्यगुप्त्यर्थंच महाद्युते॥  
मुखबाहूरुपादानांपृथक्कर्माण्यकल्पयत्॥१२०॥

अध्यापनमध्ययनंयजनयाजनंतथा॥  
दानंप्रतिग्रहंचैवब्राह्मणानामकल्पयत्॥१२१॥

प्रजानां

पालनंराजन्दानमध्ययनंतथा॥  
विषयेषुप्रसक्तिंचतथेज्यांक्षत्रियस्यतु॥१२२॥

पशूनांरक्षणंदानमिज्याध्ययनमेवच॥  
वणिक्प[^49]थंकुसीदंचवैश्यस्यकृषिमेवच॥१२३॥

[^49]: "वाणिज्यं तु-इ०पा०।"

एकमेवतुशूद्रस्यकर्मलोकेप्रकीर्तितम्[^50]॥  
एतेषामेववर्णानांशुश्रूषामनुपूर्वशः॥१२४॥

[^50]: "प्रतिष्ठितम्-इ०पा०।"

पुरुषस्यसदाश्रेष्ठंनाभेरूर्ध्वंनृपोत्तम॥  
तस्मादपिशुचितरंमुर्खतातस्वयंभुवः॥१२५॥

तस्मान्मुखाद्द्विजोजातइतीयंवैदिकीश्रुतिः॥  
सर्वस्यैवास्यधर्मस्यधर्मतोब्राह्मणःप्रभुः॥१२६॥

संसृष्टो[^51]ब्रह्मणापूर्वंतपस्तप्त्वाकुरूद्वह॥  
हव्यानामिवकन्यानांसर्वस्यापिचगुप्तये॥१२७॥

[^51]: "ससृजे-इ०पा०।"

अश्नंतिचमुखेनास्यहव्यानित्रिदिवौकसः॥  
कव्यानिचैवपितरःकिंभूतमधिकंततः॥१२८॥

भूतानांप्राणिनःश्रेष्ठाःप्राणिनांबुद्धिजीविनः॥  
बुद्धिमत्सुनराःश्रेष्ठानरेषुब्राह्मणाःस्मृताः॥१२९॥

ब्राह्मणेषुचविदांसोविद्वत्सुकृतबुद्धयः॥  
कृतबुद्धिषुकर्तारःकर्तृषुब्रह्मवेदिनः॥१३०॥

जन्मविप्रस्यराजेंद्र्धर्मार्थमिहकथ्यते॥  
उत्पन्नःसर्वसिद्ध्यर्थं[^52]यातिब्रह्मसदोनृप॥१३१॥

[^52]: " सर्वधर्मार्थम्-इ०पा०।"

सचापिजायमानस्तुपृथिव्यामिहजायते॥  
भूतानांप्रभवायैवधर्मकोशस्यगुप्तये॥१३२॥

सर्वंहिब्राह्मणस्येदंयत्किचित्पृथिवीगतम्॥  
जन्मनाचोत्तमेनेदंसर्वंवैब्राह्मणोऽर्हति॥१३३॥

स्वकीयंब्राह्मणोभुंक्तविदधातिसुव्रत॥  
करुणांकुर्वतस्तस्यभुंजंतीहेतरेजनाः॥१३४॥

त्रयाणामिहवर्णानांभावाभावायवैद्विजः॥  
भवेद्राजन्नसंदेहस्तुष्टोभावायवैद्विजः॥१३५॥

अभावाय भवेत्क्रुद्धस्तस्मात्पूज्यतमोहिसः॥  
ब्राह्मणेसतिनान्यस्यप्रभुत्वंविद्यतेनृप॥१३६॥

कामात्करोत्यसौकर्मकामगश्चनृपोत्तम॥  
तस्माद्वृंदारकपुरीतस्मादपिमहःपुनः॥१३७॥

महर्लोकाज्जनोलोकंब्रह्मलोकंचगच्छति॥  
ब्रह्मत्वंचमहाबाहोयातिविप्रोनसंशयः॥१३८॥

**शतानीकउवाच॥**

ब्रह्मत्वंनामदुष्प्रापंब्रह्मलोकेषुसुव्रत॥१३९॥

ब्रह्मत्वंकीदृशंविप्रोब्रह्मलोकंचगच्छति॥  
नाममात्रोऽथकिंविप्रोब्रह्मत्वंब्रह्मणः सदा॥१४०॥

यातिब्रह्मन्गुणाः केस्युर्ब्रह्मप्राप्तौ ममोच्यताम्॥

**सुमंतुरुवाच॥**

साधुसाधुमहाबाहोशृणुमेपरमंवचः॥१४३॥

येप्रोक्तावेदशास्त्रेषुसंस्काराब्राह्मणस्यतु॥  
गर्भाधानादयोयेच[^53]संस्कारायस्यपार्थिव॥१४२॥

[^53]: " चेह-इ०पा०।"

चत्वारिंशत्तथाष्टौचनिर्वृत्ताःशास्त्रतोनृप॥  
सयातिब्रह्मणः

स्थानंब्राह्मणत्वंचमानद[^54]॥१४३॥

[^54]: "मानवः-इ०पा०।"

संस्काराः सर्वथाहेतुर्ब्रह्मत्वेनात्र संशयः॥

**शतानीकउवाच॥**

संस्काराःकेमताब्रह्मन्ब्रह्मत्वेब्राह्मणस्यतु॥१४४॥

शंसमेद्विजशार्दूलकौतुकंहिमहन्मम॥

**सुमंतुरुवाच॥**

सांधु[^55]साधुमहाबाहोशृणुमेपरमंवचः॥१४५॥

[^55]: "अयं श्लोकः पुनरुक्तोऽपि प्राकरणिकतया युक्त एव प्रतिभाति।"

येप्रोक्तावेदशास्त्रेषुसंस्काराब्राह्मणस्यतु॥  
मनीषिभिर्महाबाहोशृणुसर्वानशेषतः॥१४६॥

गर्भाधानं पुंसवनंसीमंतोन्नयनंतथा॥  
जातकर्मान्नाशनंचचूडोपनयनं[^56]नृप॥१४७॥

[^56]: " चूडाकरणमेखलाः-इ०पा०।"

ब्रह्मव्रतानिचत्वारिस्नानंचतदनंतरम्॥

सधर्मचारिणीयोगोयज्ञानां[^57]कर्ममानद॥१४८॥

[^57]: "जंतूनां कर्म मानद-इ०पा०।"

पंचानांकार्यमित्याहुरात्मनःश्रेयसेनृप॥  
देवपितृमनुष्याणांभूतानांब्रह्मणस्तथा॥१४९॥

एतेषांचाष्टकाकर्मपार्वणश्राद्धमेवहि॥  
श्रावणीचाग्रहायणीचैत्रीचाश्वयुजीतथा॥१२०॥

पाकयज्ञास्तथासप्तअग्न्याधानं[^58]चसत्क्रियाः॥  
अग्निहोत्रंतथाराजन्दर्शंचविधुसंक्षये॥१५१॥

[^58]: "अग्न्याधेयम्-इ०पा०।"

पौर्णमासंचराजेंद्रचातुर्मास्यानिचापिहि॥  
निरूपणं[^59]पशुवधंतथासौत्रामणीतिच॥१५२॥

[^59]: "निरूढपशुबंधं च-इ०पा०।"

हविर्यज्ञास्तथासप्ततेषांचापिंहिसत्क्रियाः॥  
अग्निष्टोमो[^60]त्यग्निष्टोमस्तथोक्थ्यःषोडशींविदुः॥१५३॥

[^60]: " ज्योतिष्टोमो ह्यग्निष्टोमः-इ०पा०।"

वाजपेयोतिरात्रश्चआप्तोर्यामेतिवैस्मृतः[^61]॥  
संस्कारेषुस्थिताःसप्तसोमाः[^62]कुरुकुलोद्वह॥१५४॥

[^61]: "नृप-इ०पा०।"

[^62]: "मासाः-इ०, संस्थाः-इ०चपा।"

इत्येतेद्विजसंस्काराश्चत्वारिंशन्नृपोत्तम॥  
अष्टौचात्मगुणास्तातशृणुतानपिभारत॥१५५॥

अनसूयादयाक्षांतिरनायासंचमंगलम्॥  
अकार्पण्यंतथाशौचमस्पृहाचकुरूद्वह॥१५६॥

यएतेष्टगुणास्तातकीर्त्यंते वैमनीषिभिः॥  
एतेषांलक्षणंवीरशृणुसर्वमशेषतः॥१५७॥

नगुणान्गुणिनोहंतिनस्तौत्यात्मगुणानपि॥  
प्रहृष्यतेनान्यदोषैरनसूयाप्रकीर्तिता॥१५८॥

अपरेबंधुवर्गेवामित्रेद्वेष्टरिवासदा॥  
आत्मवद्वर्तनंयत्स्यात्सादयापरिकीर्तिता॥१५९॥

वाचामनसिकायेचदुःखेनोत्पादितेनच॥  
नकुप्यतिनचाप्रीतिःसाक्षमापरिकीर्तिता॥१६०॥

अभक्ष्यपरिहारश्चसंसर्गश्चाप्यनिंदितैः॥  
आचारेचव्यवस्थानंशौचमेतत्प्रकीर्तितम्॥१६१॥

शरीरंपीड्यतेयेनशुभेनापिचकर्मणा॥  
अत्यंतंतन्नकुर्वीतअनायासःसउच्यते॥१६२॥

प्रश

स्ताचरणंनित्यमप्रशस्तविवर्जनम्।  
एतद्धिमंगलंप्रोक्तंमुनिभिर्ब्रह्मवादिभिः॥१६३॥

स्तोकादपिप्रदातव्यमदीनेनांतरात्मना।  
अहन्यहनियत्किंचिदकार्पण्यंतदुच्यते॥१६४॥

यथोत्पन्नेनसंतुष्टःस्वल्पेनाप्यथवस्तुना।  
अहिंसयापर[^63]स्वेषुसाऽस्पृहापरिकीर्तिता॥१६५॥

[^63]: "परार्थेषु-इ०पा०।"

वपुर्यस्यतुइत्येतैःसंस्कारैःसंस्कृतंद्विजः।  
ब्रह्मत्वमिहसंप्राप्यब्रह्मलोकंचगच्छति॥१६६॥

वैदिकैःकर्मभिःपुण्यैर्निषेकाद्यैर्द्विजन्मनाम्।  
कार्यःशरीरसंस्कारःपावनःप्रेत्यचेहच॥१६७॥

गर्भशुद्धिततःप्राप्यधर्मंचाश्रमलक्षणम्।  
यातिमुक्तिंनसंदेहःपुराणेस्मिन्नृपोत्तम॥१६८॥

उशंतिकुरुशार्दूलब्राह्मणानात्रसंशयः।  
(आश्रिता[^64] एतच्चिह्नान्तर्गतोऽयं पाठः कस्मिंश्चिदेकस्मिन्पुस्तके दृश्यते। स च किंचित्प्रकरणाद्दूरवर्तीति हेतोश्चिह्नान्तः प्रवेशित इति बोध्यम्।")नांविशेषेणयेनित्यंस्वस्तिवादिनः॥१६९॥

[^64]: " (

निकटस्थान्द्विजान्हित्वायोऽन्यान्पूजयतिद्विजान्।  
सिद्धंपापंतदपमानात्तद्वक्तुंनैवशक्यते॥१७०॥

तस्मात्सदासमीपस्थःसंपूज्योविधिवन्नृप।  
पूजयेदतिथींस्तद्वदन्नपानादिदानतः॥१७१॥

ब्राह्मणःसर्ववर्णानांज्येष्ठःश्रेष्ठस्तथोत्तमः।)  
एवमस्मिन्पुराणेतुसंस्कारान्ब्राह्मणस्यतु॥१७२॥

शृणोतियश्चजानातियश्चापिपठतेसदा।  
ऋद्धिंवृद्धिंतथाकीर्तिंप्राप्येहश्रियमुत्तमाम्॥१७३॥

धनधान्यंयशश्चापिपुत्रान्वंधून्सुरूपताम्।  
सावित्रंलोकमासाद्यब्रह्मलोकमवाप्नुयात्॥१७४॥

इतिश्रीभविष्येमहापुराणेशतसाहस्रार्धसंहितायांब्राह्मेपर्वणिद्वितीयोऽध्यायः॥२॥छ॥

**शतानीकउवाच।**

जातकर्मादिसंस्कारान्वर्णानामनुपूर्वशः।  
आश्रमाणांचमेधर्मंकथयस्वद्विजोत्तम॥१॥

**सुमंतुरुवाच।**

गर्भाधानंपुंसवनंसीमंतोन्नयनंतथा।  
जातकर्मान्नप्राशश्चचूडामौंजीनिबंधनम्॥२॥

वैजिकंगार्भिकंचैनोद्विजानामपमृज्यते।  
स्वाध्यायेनव्रतैर्होमैस्त्रैविद्येनेज्ययाश्रुतैः॥३॥

महायज्ञैश्चब्राह्मीयंयज्ञैश्चक्रियतेतनुः।  
शृणुष्वैकमनाराजन्यथासाक्रियतेतनुः॥४॥

प्राङ्नाभिवर्धनात्पुंसोजातकर्मविधीयते।  
मंत्रवत्प्राशनंचास्यहिरण्यमधुसर्पिषा॥५॥

नामधेयंदशम्यांतुकेचिदिच्छंतिपार्थिव।  
द्वादश्यामपरेराजन्मासिपूर्णॆतथापरे॥६॥

अष्टादशेऽहनितथाऽन्येवदंतिमनीषिणः।  
पुण्यतिथौमुहूर्तेचनक्षत्रेचगुणान्विते॥७॥

मंगल्यंतातविप्रस्यशिवशर्मे

तिपार्थिव॥  
राजन्यस्यविशिष्टं[^65]तुइदंवर्मेतिकथ्यते[^66]॥८॥

[^65]: "बलिष्ठं तु-इ०पा०।"

[^66]: " कीर्त्यते-इ०पा०। "

वैश्यस्यधनसंयुक्तंशुद्रस्यचजुगुप्सितम्॥  
धनवर्धनेतिवैश्यस्यसर्वदासेतिहीनजे॥९॥

मनुनाचतथाप्रोक्तंनाम्नोलक्षणमुत्तमम्॥  
शर्मवद्ब्राह्मणस्यस्याद्राज्ञोरक्षासमन्वितम्॥१०॥

वैश्यस्यपुष्टिसंयुक्तंशूद्रस्यप्रैष्यसंयुतम्॥  
स्त्रीणांसुखोद्यमक्रूरंविस्पष्टार्थमनोरमम्॥११॥

मंगल्यंदीर्घवर्णांतमाशीर्वादाभिधानवत्॥  
द्वादशेऽहनिराजेंद्रशिशोर्निष्क्रमणंगृहात्॥१२॥

चतुर्थेमासिकर्तव्यंतथान्येषांमतंविभो॥  
षष्ठेऽन्नप्राशनमासियथेष्टंमंगलंकुले॥१३॥

चूडाकर्मद्विजातीनांसर्वेषामनुपूर्वशः॥  
प्रथमेऽब्देतृतीये[^67]वाकर्तव्यंकुरुनंदन॥१४॥

[^67]: " द्वितीये वा-इ०पा०।"

गर्भाष्टमेऽब्देकुर्वीतब्राह्मणस्योपनायनम्॥  
गर्भादेकादशेराजन्क्षत्रियस्यविनिर्दिशेत्॥१५॥

द्वादशेऽब्देपिगर्भात्तुवैश्यस्यव्रतमादिशेत्॥  
ब्रह्मवर्चसकामेनकार्यंविप्रस्यपंचमे॥१६॥

बलार्थिनातथाराज्ञःषष्ठेब्देकार्यमेवहि॥  
अर्थकामेनवैश्यस्यअष्टमेकुरुनंदन॥१७॥

आषोडशाद्ब्राह्मणस्यसावित्रीनातिवर्तते॥  
द्वाविंशतेःक्षत्रबंधोराचतुर्विंशतेविंशः॥१८॥

अतऊर्ध्वंतुयेराजन्य[^68]थाकालमसंस्कृताः॥  
सावित्रीपतिताव्रात्याव्रात्य[^69]स्तामोदृतक्रतोः॥१९॥

[^68]: "त्रयोऽप्येते-इ०पा०। "

[^69]: "न ते संस्कार भागिनः-इ०पा०। "

नचाप्येभिरपूतैस्तुआपद्यपिहिकर्हिचित्॥  
ब्राहयं[^70]योनिंचसंबंधान्नाचरेद्ब्राह्मणःसह॥२०॥

[^70]: "ब्राहयंवेदाध्ययनमित्यर्थः।"

भवंतिराजंश्चर्माणिव्रतिनांत्रिविधानिच॥  
कार्ष्णरौरववास्तानिब्रह्मक्षत्रविशांनृप॥२१॥

वसीरंश्चानुपूर्व्येणवस्त्राणिविविधानितु॥  
ब्रह्मक्षत्रविशोराजञ्छाणक्षौमाविकानिच॥२२॥

मौंजीत्रिवृत्समाश्लक्ष्णाकायार्विप्रस्यमेखला॥  
क्षत्रियस्यचमौर्वीज्यावैश्यस्यशणतांतवी॥२३॥

मुंजालाभेतुकर्तव्याकुशाश्मंतकवल्वजैः॥  
त्रिवृताग्रंथिनैकेनत्रिभिःपंचभिरेवच॥२४॥

कार्पासमुपवीतंस्याद्विप्रस्योर्ध्ववृतंत्रिवृत्॥  
शणसूत्रमयंराज्ञोवैश्यस्याविकसौत्रिकम्॥२५॥

पुष्कराणितथाचैषांभवंतित्रिविधानितु॥  
ब्रह्मणोवैल्वपालाशौतृतीयंप्लक्षजंनृप॥२६॥

वाटखादिरौक्षत्रियस्तुतथान्यंवेतसोद्भवम्॥  
पैलवोदुंबरौवैश्यस्तथाश्वत्थजमेवहि॥२७॥

दंडानेतान्महाबाहोधर्मतोऽर्हंतिधारितुम्॥  
केशांतिकोब्राह्मणस्यदंडःकार्यःप्रमाणतः॥२८॥

ललाटसंमितोराज्ञःस्यात्तुनासांतिकोविशः॥  
ऋजवस्तेतुसर्वेस्युर्ब्राह्मणाःसौम्यदर्शनाः॥२९॥

अनुद्वेगकरानॄणांसत्वतोनाग्निदूषिताः॥

प्रगृह्यचेप्सितंदंडमुपस्थायचभास्करम्॥३०॥

सम्यग्गुरुंतथापूज्यचरेद्भैक्ष्यंयथाविधि॥  
भवत्पूर्वंचरेद्भैक्ष्यमुपनीतोद्विजोत्तमः॥३१॥

भवन्मध्यंतुराजन्योवैश्यस्तुभवदुत्तरम्॥  
मातरंवास्वसारंवामातुर्वाभगिनींनिजाम्॥३२॥

भिक्षेतभैक्षप्रथमंयाचैनंनावमानयेत्॥  
सुवर्णंरजतंचान्नंसापात्रेस्यविनिर्दिशेत्॥३३॥

समाहृत्यततोभैक्ष्यंयावदर्थममायया॥  
निवेद्यगुरवेश्नीयादाचम्यप्राङ्मुखःशुचिः॥३४॥

आयुष्यंप्राङ्मुखोभुंक्तेयशस्यंदक्षिणामुखः॥  
श्रियंप्रत्यङ्मुखोभुंक्तेऋतं[^71]भुंक्तेउदङ्मुखः॥३५॥

[^71]: "सत्यम्-इ०पा०। "

उपस्पृश्यद्विजराजन्नन्नमद्यात्समाहितः॥  
भुक्त्वाचोपस्पृशेत्सम्यगद्भिःखानिचसंस्पृशेत्॥३६॥

तथान्नंपूजयेन्नित्यमद्याच्चैतदकुत्सयन्॥  
दर्शनात्तस्यहृष्येद्वैप्रसीदेच्चापिभारत॥३७॥

अभिनंद्यततोश्रीयादित्येवंमनुरब्रवीत्॥  
पूजितंत्वशनंनित्यंबलमूर्जंचयच्छति॥३८॥

अपूितंतुतद्भुक्तमुभयंनाशयेदिदम्[^72]॥  
नोच्छिष्टंकस्यचिद्दद्यान्नाद्याच्चैतत्तथांतरा॥३९॥

[^72]: "नृप-इ०पा०। "

यस्त्वन्नमंतराकृत्वालोभादत्तिनृपोत्तम॥  
विनाशंयातिसनरइहलोकेपरत्रच॥४०॥

यथाभवत्पुरावैश्योधनवर्द्धनसंज्ञितः॥

**शतानीकउवाच॥**

सकथमंतरंपूर्वमन्नस्यद्विजसत्तम॥४१॥

किमंतरंतथान्नस्यकथंवातत्कृतंभवेत्॥

**सुमंतुरुवाच॥**

पुराकृतयुगेराजन्वैश्योवसति[^73]पुष्करे॥४२॥

[^73]: " अभूत्पुण्यकर्मकृत्-इ०पा०। "

धनवर्धननामावैसमृद्धोधनधान्यतः॥  
निदाघकालेराजेंद्रसकृत्वावैश्वदेविकम्॥४३॥

सपुत्रभ्रातृभिःसार्धंतथावैमित्रबंधुभिः॥  
आहारंकुरुतेराजन्भक्ष्य[^74]भोज्यसमन्वितम्॥४४॥

[^74]: "भक्ष्यपेयसमन्वितम्-इ०पा०।"

अथतद्भुजतस्तस्यअन्नशब्दोमहानभूत्॥  
करुणःकुरुशार्दूलअथतंसप्रधावितः॥४५॥

त्यक्त्वासभोजनंयावन्निष्क्रांतोगृहबाह्यतः॥  
अथशब्दस्तिरोभूतःसभूयोगृहमागतः॥४६॥

तमेवभाजनगृह्यआहारंकृतवान्नृप॥  
भुक्तशेषंमहाबाहोआहारंसतुयुक्तवान्॥४७॥

भुक्त्वासशतधाजातस्तस्मिन्नेवक्षणेनृप॥  
तस्मादन्नंनराजेंद्रअश्नीयादंतराक्वचित्॥४८॥

नचैवात्यशनंकुर्यान्नचोच्छिष्टःक्वचिद्व्रजेत्॥  
रसोभवत्यत्यशनाद्रसाद्रोगःप्रवर्तते॥४९॥

स्नानंदानंजपोहोमःपितृदेवाभिपूजनम्॥  
नभवंतिरसेजातेनराणांभरतर्षभ॥५०॥

अनारोग्यमनायुष्यमस्वर्ग्यंचातिभोजनम्॥  
अपुण्यंलोकविद्विष्टंतस्मात्तत्परिवर्जयेत्॥५१॥

यक्षभूत

पिशाचानांरक्षसांचनृपोत्तम॥  
गम्यो[^75]भवतिवैविप्रउच्छिष्टोनात्रसंशयः॥५२॥

[^75]: "भक्ष्यः-इ०पा०। "

शुचित्वमाश्रयेत्तस्माच्छुचित्वान्मोदतेदिवि॥  
सुखेनचेहरमतेइतीयंवैदिकीश्रुतिः॥५३॥

शतानीकउवाच

॥

शुचितामियात्कथंविप्रःकथंचाशुचितामियात्॥  
एतन्मेब्रूहिविप्रेंद्रकौतुकंपरमंमम॥५४॥

**सुमंतुरुवाच॥**

उपस्पृश्यशुचिर्विप्रोभवतेभरतर्षभ॥  
विधिवत्कुरुशार्दूलभवेद्विधिपरोह्यतः॥५५॥

**शतानीकउवाच॥**

उपस्पर्शविधिविप्रकथयत्वंममाखिलम्॥  
शुचित्वमाप्नुयाद्येनआचांतोब्राह्मणोद्विज॥५६॥

**सुमंतुरुवाच॥**

साधुपृष्टोऽस्मिराजेंद्रशृणुविप्रोयथाभवेत्॥  
शुचिर्भरतशार्दूलविधिनायेनवाविभो॥५७॥

प्रक्षाल्यहस्तौपादौचप्राङ्मुखोदङ्मुखोऽपिवा॥  
उपविश्यशुचौदेशेवांहुंकृत्वाचदक्षिणम्॥५८॥

जान्वंतरेमहाबाहोब्रह्मसूत्र[^76]समन्वितः॥  
सुसमौचरणौकृत्वातथाबद्धशिखोनृप॥५९॥

[^76]: "यज्ञसूत्रसमन्वितः-इ०पा०।"

नतिष्ठन्नचसंजल्पस्तथाचानवलोकयन्॥  
नत्वरन्क्रुधितोवापित्यक्त्वाराजन्सुदूरतः॥६०॥

प्रसन्नाभिस्तथाद्भिस्तुआचांतःशुचितामियात्॥  
नोष्णाभिर्नसफेनाभिर्युक्ताभिःकलुषेणच॥६१॥

वर्णेनरसगंधाभ्यांहीनाभिर्नचभारत॥  
सबुद्बुदाभिश्चतथानाचामेत्पंडितो नृप॥६२॥

पंचतीर्थानिविप्रस्यश्रूयंतेदक्षिणेकरे॥  
देवतीर्थंपितृतीर्थंब्रह्मतीर्थंमानद॥६३॥

प्राजापत्यंतथाचान्यत्तथान्यत्सौम्यमुच्यते॥  
अंगुष्ठमूलोत्तरतोयेयंरेखामहीपते॥६४॥

ब्राह्मंतीर्थंवदंत्येतद्वसिष्ठाद्याद्विजोत्तमाः॥  
कायंकनिष्ठिकामूलेअंगुल्यग्रेतुदैवतम्॥६५॥

तर्जन्यंगुष्ठयोरंतःपित्र्यंतीर्थमुदाहृतम्॥  
करमध्येस्थितंसौम्यंप्रशस्तंदेवकर्मणि॥६६॥

देवार्चाबलिहरणंप्रतिक्षपणमेवच॥  
एतानिदेवतीर्थेनकुर्यात्कुरुकुलोद्वह॥६७॥

अन्ननिर्वपणंराजंस्तथासंपवनं[^77]नृप॥  

[^77]: "संचयनम्-इ०पा०।"

लाजाहोमंतथासौम्यंप्राजापत्येनकारयेत्॥६८॥

कमंडलूपस्पर्शनंदधिप्राशनमेवच॥  
सौम्यतीर्थेनराजेंद्रसदाकुर्याद्विचक्षणः॥६९॥

पितॄणांतर्पणंकार्यंपितृतीर्थेनधीमता॥  
ब्राह्मेणचापितीर्थेनसदोपस्पर्शनंपरम्॥७०॥

घनां[^78]गुलिकरंकृत्वाएकाग्रःसुमनाद्विजः॥  
त्रिःकृत्वायःपिबेदापोसुखशब्दविवर्जितः॥७१॥

[^78]: " युतांगुलिकरम्-इ०पा०।"

शृणु[^79]यत्फलमाप्नोतिप्रीणातिचयथासुरान्॥  
प्रथमंयत्पिबेदापऋग्वेदस्तेनतृप्यति॥७२॥

[^79]: "स सम्यक्कुलमाप्नोति-इ०पा०।"

यद्द्वितीयंयजु

र्वेदंतेनप्रीणातिभारत॥  
यत्तृतीयंसामवेदंतेनप्रीणातिभारत॥७३॥

प्रथमंयन्सृजेदास्यंदक्षिणांगुष्ठमूलतः॥  
अथर्ववेदंप्रीणातितेनराजन्नसंशयः॥७४॥

इतिहासपुराणानियद्द्वितीयंप्रमार्जति॥  
यन्मूर्धानंहिराजेंद्रअभिषिंचतिवैद्विजः॥७५॥

तेनप्रीणातिवैरुद्रंशिखामालभ्यवैऋषीन्॥  
यदक्षिणीचालभतेरविंप्रीणातितेनवै॥७६॥

नासिकालभनाद्वायुंप्रीणात्येवनसंशयः॥  
यच्छ्रोत्रमालभेद्विप्रोदिशःप्रीणातितेनवै॥७७॥

यमंकुबेरंवरुणंवासवंचाग्निमेवच॥  
यद्बाहुमन्वालभतेएतान्प्रीणातितेनवै[^80]॥७८॥

[^80]: "भारत-इ०पा०।"

यन्नाभिमन्वालभतेप्राणानांग्रंथिमेवच॥  
तेनप्रीणातिराजेंद्रइतीयंवैदिकीश्रुतिः॥७९॥

अभिषिंचतियत्पादौविष्णुप्रीणातितेनवै॥  
यद्भूम्याच्छादकंवारिविसर्जयतिमानद॥८०॥

वासुकिप्रमुखान्नागांस्तेनप्रीणातिभारत॥  
यद्बिंदवोऽतरेभूमौपतंतीहनराधिप॥८१॥

भूतग्रामंततस्तैस्तुप्रीणातीहचतुर्विधम्॥  
अंगुष्ठेनप्रदेशिन्यालभेतचाक्षिणीनृप॥८२॥

अनामिकांगुष्ठकाभ्यांनासिकामालभेन्नृप॥  
मध्यमांगुष्ठाभ्यांमुखंसंस्पृशेद्भरतर्षभ॥८३॥

कनिष्ठिकांगुष्ठकाभ्यांकर्णमालभतेनृप[^81]॥  
अंगुलीभिस्तथाबाहुमंगुष्ठेनतुमंडलम्॥८४॥

[^81]: " नरः-इ० पा०।"

नाभिंकुरुकुलश्रेष्ठशिरःसर्वा[^82]भिरेवच॥  
अंगुष्ठोग्निर्महाबाहोप्रोक्तोवायुःप्रदेशिनी॥८५॥

[^82]: " सर्ववेदमयः-इ०पा०।"

अनामिकतथासूर्यःकनिष्ठामघवाविभो॥  
प्रजापतिर्मध्यमाज्ञेयातस्माद्भरतसत्तम॥८६॥

एवमाचम्यविप्रस्तुप्रीणातिसततंजगत्॥  
सर्वाश्चदेवतास्तातलोकाश्चापिनसंशयः॥८७॥

तस्मात्पूज्यःसदाविप्रःसर्वदेवमयोहिसः॥  
ब्राह्मेणविप्रतीर्थेननित्यकालमुपस्पृशेत्॥८८॥

कायत्रैदेशकाभ्यांवानपित्र्येणकदाचन॥  
हृद्गाभिःपूयतेविप्रःकंठगाभिस्तुभूमिपः॥८९॥

वैश्योद्भिःप्राशिताभिस्तुशूद्रःस्पृष्टाभिरंततः॥  
उद्धृतेदक्षिणेपाणावुपवीत्युच्यतेबुधः॥९०॥

सव्येनप्राचीनावीतीनिवीतीकंठसंज्ञिते॥  
मेखलामजिनंदंडमुपवीतंकमंडलुम्॥९१॥

अप्सुप्रास्यविनष्टानिगृह्णीतान्यानिमंत्रवित्॥  
उपवीत्याचमेन्नित्यमंतर्जानुमहीपते॥९२॥

एवंतुविप्राोह्याचांतःशुचितांयातिभारत॥  
यास्त्वेताःकरमध्येतुरेखाविप्रस्यभारत॥९३॥

गंगाद्याःसरितःसर्वाज्ञेयाभारतसत्तम॥  
यान्यंगुलिषुपर्वाणिगिरयस्तानिविद्धिवै॥९४॥

सर्वदेवमयोराजन्करोविप्रस्यदक्षिणः॥  
हस्तोपस्पर्शनविधिस्तवाख्यातामहीपते॥९५॥

एषु

सर्वेषुलोकेषुयेनाचांतोदिवंव्रजेत्॥९६॥

इतिश्रीभविष्येमहापुराणेशतसहस्रार्धसंहितायांब्राह्मेपर्वण्युपस्पर्शनविधिवर्णनंनामतृतीयोऽध्यायः॥३॥

**सुमंतुरुवाच॥**

केशांतंषोडशेवर्षॆब्राह्मणस्यविधीयते।  
राजन्यबंधोर्द्वाविंशेवैश्यस्यत्र्यधिकेततः॥१॥

अमंत्रकासदाकार्यास्त्रीणांचूडामहीपते।  
संस्कारहेतोःकायस्ययथाकालंविभागशः॥२॥

वैवाहिकोविधिःस्त्रीणांसंस्कारोनैगमःस्मृतः।  
निवसेद्वागुरोर्वापिगृहेवाग्निपरिक्रिया॥३॥

एषतेकथितोराजन्नौपनायनिकविधिः।  
द्विजातीनांमहाबाहोउत्पत्तिव्यंजकःपरः॥४॥

कर्मयोगमिदानींतेकथयामिमहाबल।  
उपनीयगुरुःशिष्यंप्रथमंशौचमादिशेत्॥५॥

आचारमग्निकार्यंचसंध्योपासनमेवच।  
अध्यापयेत्तुसच्छिष्यान्सदाचांतउदङ्मुखः॥६॥

ब्रह्मांजलिकरोनित्यमध्याप्योविजितेंद्रितः।  
लघुवासास्तथैकाग्रःसुमनाःसुप्रतिष्ठितः॥७॥

ब्रह्मारंभेऽवसानेचपादौपूज्यौगुरोःसदा।  
संहत्यहस्तावध्येयंसहिब्रह्मांजलिःस्मृतः॥८॥

व्यत्यस्तपाणिनाकार्यमुपसंग्रहणंगुरोः।  
सव्येनसव्यःस्प्रष्टव्योदक्षिणेनतुदक्षिणः॥९॥

अध्येष्यमाणंतुगुरुर्नित्यकालमतंद्रितः।  
अधीष्वभोइतिब्रूयाद्विरामोऽस्त्वितिवारयेत्॥१०॥

ब्राह्मणःप्रणवंकुर्यादादावंतेचसर्वदा।  
स्रवत्यनोंकृतंपूर्वंपरस्ताच्चविशीर्यते॥११॥

श्रूयतांचापिराजेंद्रयथोंकारंद्विजोऽर्हति।  
प्राक्कूलान्पर्युपासीनःपवित्रैश्चैवपावितः॥१२॥

प्राणायामैस्त्रिभिःपूतस्ततस्त्वोंकारमर्हति।  
ॐकारलक्षणंचापिशृणुष्वकुरुनंदन॥१३॥

अकारंचाप्युकारंचमकारंचप्रजापतिः।  
वेदत्रयात्तुनिर्गृह्यभूर्भुवःस्वरितीतिच॥१४॥

त्रिभ्यएवतुवेदेभ्यःपादपादमदूदुहत्।  
तदित्यृचोऽस्याःसावित्र्याःपरमेष्ठीप्रजापतिः॥१५॥

एतदक्षरमेतांचजपन्व्याहृतिपूर्विकाम्।  
संध्ययोरुभयोर्विप्रोवेदपुण्येनयुज्यते॥१६॥

सहस्रकृत्वस्त्वभ्यस्यबहिरेतत्त्रिकंद्विजः।  
महतोऽप्येनसोमासात्त्वचेवाहिर्विमुच्यते॥१७॥

एतयर्चाविसंयुक्तःकालेचक्रिययास्वया।  
विप्रक्षत्रियविड्योनिर्गर्हणांयातिसाधुषु॥१८॥

शृणुष्वैकमनाराजन्परमंब्रह्मणोमुखम्।  
ॐकारपूर्विकास्तिस्रोमहाव्याहृतयोऽव्ययाः॥१९॥

त्रिपदाचैवसावित्रीविज्ञेयाब्रह्मणोमुखम्।  
योऽधीतेहन्यहन्येतांत्रीणिवर्षाण्यतंद्रितः॥२०॥

सब्रह्मपरमभ्येतिवायुभूतःस्वमूर्तिमान्।  
एकाक्षरंपरंब्रह्मप्राणायामःपरंतपः॥२१॥

सावित्र्यास्तुपरंनास्तिमौनात्सत्यंविशिष्यते।  
होमक्रियातपःक्रियातथादानक्रियानृप॥२२॥

**अक्षयांताःसदा**  

राजन्यथाहभगवान्मनुः॥  
अवरंत्वक्षरंज्ञेयंब्रह्माचैवप्रजापतिः॥२३॥

विधियज्ञात्सदाराजञ्जपयज्ञोविशिष्यते॥  
नानाविधैर्गुणोद्देशैःसूक्ष्माख्यातैर्नृपोत्तम॥२४॥

उपांशुःस्यालक्षगुणःसाहस्रोमानसःस्मृतः॥  
येपाकयज्ञाश्चत्वारोविधियज्ञेनचान्विताः॥२५॥

सर्वेतेजपयज्ञस्यकलांनार्हंतिषोडशीम्॥  
जपादेवतुसंसिध्येद्ब्राह्मणोनात्रसंशयः॥२६॥

कुर्यादन्यंनवाकुर्यान्मैत्रोब्राह्मणउच्यते॥  
पूर्वीसंध्यांजपंस्तिष्ठेत्सावित्रीमार्कदर्शनात्॥२७॥

पश्चिमांतुसमासीनःसम्यगृक्षविभावनात्॥  
दिनस्यादौभवेत्पूर्वाशर्वर्यादौतथापरा॥२८॥

सनक्षत्रापराज्ञेयाअपरासदिवाकरा॥  
जपंस्तिष्ठन्परसंध्यांनैशमेनोव्यपोहति॥२९॥

अपरांतुसमासीनोमलंहंतिदिवाकृतम्॥  
नोपतिष्ठतियःपूर्वांनोपास्तेपश्चिमांनृप॥३०॥

सशूद्रवद्बहिःकार्यःसर्वस्माद्द्विजकर्मणः॥  
अपांसमीपेनियतोनैत्यकंविधिमास्थितः॥३१॥

सावित्रीमध्यधीयीतगत्वाऽरण्यंसमाहितः॥  
वेदोपकरणॆराजन्स्वाध्यायेचैवनैत्यके॥३२॥

नात्रदोषोस्त्यनध्यायेहोममंत्रेषुवाविभो॥  
नैत्यकेनास्त्यनध्यायोब्रह्मसत्रंहितत्स्मृतम्॥३३॥

ब्रह्माहुतिहुतंपुण्यमनध्यायवषट्कृतम्॥  
ऋगेकांयस्त्वधीयीतविधिनानियतोद्विजः॥३४॥

तस्यनित्यंक्षरत्येपापयोमेध्यंघृतंमधु॥  
अग्निशुश्रूषणंभैक्षमधःशय्यांगुरोर्हितम्॥३५॥

आसमावर्तनात्कुर्यात्कृतोपनयनोद्विजः॥  
आचार्यपुत्रशुश्रूषांज्ञानदोधार्मिकःशुचिः॥३६॥

आप्तःशक्तोन्नदःसाधुःस्वाध्याप्यादशधर्मतः॥  
नापृष्टःकस्यचिद्ब्रूयान्नचान्यायेनपृच्छतः॥३७॥

जानन्नपिहिमेधावीजडवल्लोकआचरेत्॥  
अधर्मेणचयःप्राहयश्चाधर्मेणपृच्छति॥३८॥

तयोरन्यतरःप्रैतिविद्वेषवानिगच्छति॥  
धर्मार्थौयत्रनस्यातांशुश्रूषाचापिद्विधा॥३९॥

नतत्रविद्यावप्तव्याशुभंबीजमिवोखरे॥  
विद्ययैवसमंकामंमर्तव्यंब्रह्मवादिना॥४०॥

आपद्यपिहिघोरायांनत्वेनामीरिणेवपेत्॥  
विद्याब्राह्मणमित्याहशेवधिस्तेऽस्मिरक्षमाम्॥४१॥

असूयकायमाप्रदास्तथास्यांवीर्यवत्तमा॥  
शेवंसुखमुंशतीहकेचिज्ज्ञानंप्रचक्षते॥४२॥

तौधारयतिवैयस्याच्छवेधिस्तेनसोच्यते॥  
यमेवतुशुचिंविद्यान्नियतंब्रह्मचारिणम्॥४३॥

तस्मैमांब्रूहिविप्रायनिधिपायाप्रमादिने॥  
ब्रह्मयस्त्वननुज्ञातमधीयानादवाप्नुयात्॥४४॥

लौकिकंवैदिकंवापितथाध्यात्मकमेवच॥  
सयातिनरकंधोरंरौरवंभीमदर्शनम्॥४५॥

अणुमात्रात्मकंदेहंषोडशार्धमितिस्मृतम्॥  
आददीतयतोज्ञानंतंपूर्वमभिवादयेत्॥४६॥

सावित्रीसारमात्रोपिवरोविप्रःसुयंत्रितः॥  
नायंत्रितस्त्रिवेदोऽपिसर्वाशीसर्वविक्रयी॥४७॥

शय्याशनेध्याचरितेश्रेयसानसमाविशेत्॥  
शय्यासनस्थश्चैवेनंप्रत्युत्थायाभिवादयेत्॥४८॥

ऊर्ध्वंप्राणाद्युत्क्रामतियूनःस्थविरआगते॥  
प्रत्युत्थानाभिवादाभ्यांपुनस्तान्प्रतिपद्यते॥४९॥

अभिवादनशीलस्यनित्यंवृद्धोपसेविनः॥  
चत्वारिसम्यग्वर्धंतेआयुःप्रज्ञायशोबलम्॥५०॥

अभिवादपरोविप्रोज्यायांसमभिवादयेत्॥  
असौनामाहमस्मीतिस्वनामपरिकीर्तयेत्॥५१॥

नामधेयस्ययेकेचिदभिवादनजानते॥  
तान्प्राज्ञोऽहमितिब्रूयात्स्त्रियःसर्वास्तथैवच॥५२॥

भोःशब्दंकीर्तयेदंतेस्वस्यनाम्नोभिवादने॥  
नाम्नःस्वरूपभावोहिभोभावऋषिभिःस्मृतः॥५३॥

आयुष्मान्भवसौम्येतिवाच्याविप्रोऽभिवादने॥  
अकारश्चास्यनाम्नोऽवाच्यःपूर्वाक्षरःश्रुतः॥५४॥

योनवेत्त्यभिवादस्यविप्रःप्रत्यभिवादनम्॥  
नाभिवाद्यःसविदुषायथाशुद्धस्तथैवसः॥५५॥

अभिवादेकृतेयस्तुनकरोत्यभिवादनम्॥  
आशीर्वाकुरुशार्दूलसयातिनरकंध्रुवम्॥५६॥

अभीतिभगवान्विष्णुर्वादयामीतिशंकरः॥  
द्वावेवपूजितौतेनयःकरोत्यभिवादनम्॥५७॥

ब्राह्मणकुशलंपृच्छेत्क्षत्रबंधुमनामयम्॥  
वैश्यंक्षेमंसमागम्यशूद्रमारोग्यमेवतु॥५८॥

नवाच्योदीक्षितोनाम्नायवीयानपियोभवेत्॥  
भोभवत्पूर्वकत्वेनइतिस्वायंभुवोऽब्रवीत्॥५९॥

परपत्नीतुयाराजन्नसंबद्धातुयोनितः॥  
वक्तव्याभवतीत्येवंसुभगेभगिनीतिच॥६०॥

पितृव्यान्मातुलान्राजञ्छ्वशुरानृत्विजोगुरून्॥  
असावहमितिब्रूयात्प्रत्युत्थायजघन्यजः॥६१॥

मातृ[^83]ष्वसामातुलानीश्वश्रूरथपितृष्वसा॥  
संपूज्यागुरुपत्नीचसमास्तागुरुभार्यया॥६२॥

[^83]: " माता मातृष्वसा चैव-इ०पा०।"

ज्येष्ठस्यभ्रातुर्याभार्यासवर्णाहन्यहन्यपि॥  
पूजयन्प्रयतोविप्रोयातिविष्णुसदोनृप॥६३॥

प्रवासादेत्यसंपूज्याज्ञातिसंबंधियोषितः॥  
पितुर्याभगिनीराजन्मातुश्चापिविशांपते॥६४॥

आत्मनोभगिनीयाचज्येष्ठाकुरुकुलोद्वह॥  
सदासुमातृवद्वृत्तिमातिष्ठेद्भारतो[^84]त्तम॥६५॥

[^84]: "पुरुषोत्तम-इ०पा०।"

गरीयसीततस्ताभ्योमाताज्ञेयानराधिप॥  
पुत्रमित्रभागिनेयाद्रष्टव्याह्यात्मनासमाः॥६६॥

दशाष्टाख्यंपौरसंख्यंपंचाष्टाख्यंकलाभृताम्॥  
अब्दपूर्वंश्रोत्रियाणांस्वल्पेनापिस्वयोनिषु॥६७॥

ब्राह्मणंदशवर्षंचदशवर्षंचभूमिपम्॥  
पितापुत्रौविजानीयाद्ब्राह्मणस्तुतयोःपिता॥६८॥

इत्येवंक्षत्रियपितावैश्यस्यापिपितामहः॥  

प्रपितामहश्चशूद्रस्यप्रोक्तोविप्रोमनीषिभिः॥६९॥

वित्तंबंधुर्वयःकर्मविद्याभवतिपंचमी॥  

एतानिमान्यस्थानानिगरीयोयद्यदुत्तरम्॥७०॥

पंचानांत्रिषुवर्गेषुभूयांसिगुणवंतिच॥  

यस्यस्युःसोऽत्रमानार्हशूद्रोपिदशमींगतः॥७१॥

चक्रिणोदशमीस्थस्यरोगिणोभारिणः[^85]स्त्रियाः॥  

[^85]: "भाविनः-इ०पा०।"

स्नातकस्यतुराज्ञश्चपंथादेयोवरस्यच॥७२॥

एषांसमागमेतातपूज्यौस्नातकपार्थिवौ॥  

आभ्यांसमागमेराजन्स्नातकोनृपमानभाक्॥७३॥

अध्यापयेद्यस्तुशिष्यंकृत्वोपनयनंद्विजः॥  

सरहस्यंसकल्पंचवेदंभरतसत्तम॥७४॥

तमाचार्यंमहाबाहोप्रवदंतिमनीषिणः॥  

एकदेशंतुवेदस्यवेदांगान्यपिवापुनः॥७५॥

योध्यापयतिवृत्त्यर्थमुपाध्यायःसउच्यते॥  

निषेकादीनिकार्याणियःकरोतिनृपोत्तम॥७६॥

अध्यापयतिचान्येनसविप्रोगुरुरुच्यते॥  

अग्न्याधेयंपाकयज्ञानग्निष्टोमादिकान्मखान्॥७७॥

यःकरोतिवृतोयस्यसतस्यर्त्विगिहोच्यते॥  

यआवृणोत्यवितथंब्रह्मणाश्रवणावुभौ॥७८॥

समातासपिताज्ञेयस्तंनद्रुह्येत्कथंचन[^86]॥  

[^86]: " कदाचन-इ०पा०।"

उपाध्यायादशाचार्यआचार्याणांशतंपिता॥७९॥

सहस्रेणपितुर्मातागौरवेणातिरिच्यते॥  

उत्पादकब्रह्मदात्रोर्गरीयान्ब्रह्मदःपिता॥८०॥

ब्रह्मजन्महिविप्रस्यप्रेत्यचेहचशाश्वतम्

**॥**  

कामान्मातापिताचैनंयदुत्पादयतोमिथः॥८१॥

संभूतिंतस्यतांविद्याद्यद्योनावाभिजायते॥  

आचार्यस्तस्यतांजातिंविधिवद्वेदपारगः॥८२॥

उत्पादयतिसावित्र्यातासत्यासाऽजरामरा॥  

उपाध्यायमादितःकृत्वायेपूज्याःकथितास्तव॥८३॥

महागुरुर्महाबाहोसर्वेषामधिकःस्मृतः॥  

सहस्रशतसंख्योऽसौआचार्याणामिदमतम्॥८४॥

चतुर्णामपिवर्णानांसमहागुरुरुच्यते॥

**शतानीकउवाच॥**

यएतेभवताप्रोक्ताउपाध्यायमुखाद्विजाः॥८५॥

विदिताएवमेसर्वेनमहागुरुरेवहि॥८६॥

**सुमंतुरुवाच॥**

जयोपजीवीयोविप्रःसमहागुरुरुच्यते॥  

अष्टादशपुराणानिरामस्यचरितंतथा॥८७॥

विष्णुधर्मादयोधर्माःशिवधर्माश्चभारत॥  

कार्ष्णंवेदंपंचमंतुयन्महाभारतंस्मृतम्॥८८॥

श्रौताधर्मा[^87]श्चराजेंद्रनारदोक्तामहीपते॥  

[^87]: "सौराः-इ०पा०।"

जयेतिनामएतेषांप्रवदंतिमनीषिणः॥८९॥

एवंविप्रकदंबस्यधारकः[^88]प्रवरःस्मृतः॥  

[^88]: " वाचकः-इ०पा०।"

यस्त्वेतानिसमस्तानिपुराणानीहविंदति॥९०॥

भारतंचमहावाहोससर्वज्ञोमतोनृणाम्॥  

तस्मात्सपू

ज्योराजेंद्रवर्णैर्विप्रादिभिःसदा॥९१॥

किंत्वयानश्रुतंवाक्यंयदाहभगवान्विभुः॥  
अल्पवाबदुवायस्यश्रुतस्योपकरोतियः॥९२॥

तमपीहगुरुंविद्याञ्छ्रुतोपक्रिययातथा[^89]॥  
ब्राह्मस्यजन्मनःकर्तास्वधर्मस्यशासिता॥९३॥

[^89]: "मिथः-इ०पा०। "

बालोऽपिविप्रोवृद्धस्यपिताभवतिधर्मतः[^90]॥  
अध्यापयामासपितॄञ्छशुरांगिरसःकविः॥९४॥

[^90]: "धार्मिकः-इ०पा०। "

पुत्रकाइतिहोवाचज्ञानेनपरिगृह्यतान्॥  
तेतमर्थमपृच्छंतदेवानागतमन्यवः॥९५॥

देवाश्चैतान्त्समेत्योचुरन्या[^91]य्यंशिशुरुक्तवान्॥  
अज्ञोभवतिवैबालःपिताभवतिमंत्रदः॥९६॥

[^91]: " न सत्यं शिशुरुक्तवान्-इ०पा०।"

अज्ञंहिबालमित्याहुःपितेत्येवतुमंत्रदम्॥  
पितामहेतिजयदमित्यूचुस्तेदिवौकसः॥९७॥

जयोमंत्रास्तथावेदादेहमेकंत्रिधाकृतम्॥  
नहायनैर्नपलितैर्नमित्रेणनबंधुभिः॥९८॥

ऋषयश्चक्रिरेधर्मंयोऽनूचानःसनोमहान्॥  
ब्राह्मणक्षत्रियविशांशूद्राणांचविशांपते॥९९॥

ज्येष्ठ॑वंदंतिराजेंद्रसंदेहंशृणुवैयथा॥  
ज्ञानतोवीर्यतोराजन्धनतोजन्मतस्तथा॥१००॥

शीलतस्तुप्रधानायेतेप्रधानामतामम॥  
नतेनस्थविरोभवतियेनांस्यपलितंशिरः॥१०१॥

योवैयुवाप्यधीयानस्तंदेवाःस्थविरंविदुः॥  
यथाकाष्ठमयोहस्तीयथाचर्ममयोमृगः॥१०२॥

यश्वविप्रोनधीयानस्त्रयस्तेनाम[^92]बिभ्रति॥  
यथायोषाऽफलास्त्रीषुयथागौर्गविचाफला॥१०३॥

[^92]: "नामधारकाःइ०पा०।"

यथाचाज्ञेऽफलंदानंतथाविप्रोऽनृचोऽफलः॥  
वैश्वदेवेनयेहीनाआतिथ्येनविवर्जिताः॥१०४॥

सर्वेतुवृषलाज्ञेयाःप्राप्तवेदाअपिद्विजाः॥  
नानृग्ब्राह्मणोभवतिनवणिङ्नकुशीलवः॥१०५॥

नशूद्रःप्रेषणंकुर्वन्नस्तेनोनचिकित्सकः॥  
अव्रताह्यनधीयानायत्रभैक्ष्यचराद्विजाः॥१०६॥

तंग्रामंदंडयेद्राजाचोरभक्तप्रदोहिसः॥  
संतुष्टोयत्रवैविप्रःसाग्निकःकुरुनंदन॥१०७॥

यातिसाफल्यतांवेदैर्देवैरेवंहिभाषितम्॥  
वैदैरुक्तंयथावीरसुरज्येष्ठमुपेत्यवै॥१०८॥

वेपंते ब्राह्मणाभूमावभ्यस्यंतिह्यनग्निकाः॥  
क्लिश्यंतेकिमर्थंहिमूढावैफलकांक्षया॥१०९॥

अनुष्ठानविहीनानामस्मानभ्यसतांभुवि॥  
केशंहिकेवलंदेवनास्मदभ्यसनेफलम्॥११०॥

अनुष्टानंपरंदेवअस्मत्स्वभ्यसनात्सदा॥  
इत्येवंराजशार्दूलवेदाऊचुर्हिवेधसम्॥१११॥

तस्माच्चवेदाभ्यसनादनुष्ठानंपरंमतम्॥  
चत्वारोवात्रयोवापियद्ब्रूयुर्वेदपारगाः॥११२॥

सधर्मइतिविज्ञेयोनेतरेषांसहस्रशः॥  
यद्वदंतितमोमूढामूखधर्ममजानतः॥११३॥

तत्पापंशतधाभूत्वावक्तारमनु

गच्छति।  
शौचहीनेव्रतभ्रष्टेविप्रेवेदविवर्जिते॥११४॥

दीयमानंरुदत्यन्नंकिंमयादुष्कृतंकृतम्।  
जयोपजीविनेदत्तंयदात्मानंप्रपश्यति॥११५॥

नृत्यतिस्मतदाराजन्करमुद्धृत्यभारत।  
विद्यातपोभ्यांसंपन्नेब्राह्मणॆगृहमागते॥११६॥

क्रीडत्यौषधयःसर्वायास्यामःपरमांगतिम्।  
अव्रता[^93]नाममंत्राणामजयानांचभारत॥११७॥

[^93]: "अधमानाम्-इ०पा०।"

प्रतिग्रहोनदातव्योनशिलातारयेच्छिलाम्।  
श्रोत्रियायैवदेयानिहव्यकव्यानिनित्यशः॥११८॥

अश्रोत्रियायदत्तानिनपितॄन्नापिदेवताः।  
यस्यचैवगृहेमूर्खोदूरेचापिबहुश्रुतः॥११९॥

बहुश्रुतायदातव्यंनास्तिमूर्खेव्यतिक्रमः।  
ब्राह्मणातिक्रमोनास्तिमूर्खोजयविवर्जितः॥१२०॥

ज्वलंतमग्निमुत्सृज्यनहिभस्मनिहूयते।  
नचैतदेवमन्यंतेपितरोदेवतास्तथा॥१२१॥

सगुणंनिर्गुणंवापिब्राह्मणैदैवतंपरम्।  
नातिक्रमेद्गृहासीनंबाह्मणविप्र[^94]कर्मणि॥ १२२॥

[^94]: " हि विकर्मणि-इ०पा०।"

अतिक्रमन्महाबाहोरौरवंयातिभारत।  
गायत्रीमात्रसारोपिब्राह्मणःपूज्यतांगतः॥१२३॥

गृहासन्नोविशेषेणनभवेत्पतितस्तुसः।  
धान्यशून्योयथाग्रामोयथाकूपश्चनिर्जलः।  
ब्राह्मणश्चानधीयानस्त्रयस्तेनामधारकाः॥१२४॥

यस्त्वेकपंक्त्तत्यांविषमंददातिस्नेहाद्भयाद्वायदिवार्थहेतोः।  
वेदेषुदृष्टमृषिभिश्वगीतंतांब्रह्महत्यांमुनयोवदतिं॥१२५॥

अहिंसयैवभूतानांकांर्यश्रेयोऽनुशासनम्।  
वाक्चैवमधुराश्लणाप्रयोज्याधर्ममीप्सता॥१२६॥

यस्यवाङ्मनसीशुद्धेसत्यगुप्तेचभारत।  
सवैसर्वमवाप्नोतिवेदांतोपगतंफलम्॥१२७॥

नारुंतुदःस्यादर्तोपिनपरद्रोहकर्मधीः।  
ययास्योद्विजतेवाचंनचतांसमुदीरयेत्॥१२८॥

यत्करोतिशुभंवाचाप्रोच्यमानमनीषिभिः।  
श्रूयतांकुरुशार्दूलसदाचापितथोच्यताम्॥१२९॥

नतथाशशीनसलिलंनचंदनरसोनशीतलच्छाया।  
प्रह्लादयतिचपुरुषंयथामधुरभाषिणीवाणी॥१३०॥

अर्हणाद्ब्राह्मणोनित्यमुद्विजेतविषादिव।  
अमृतस्येवचाकांक्षेदपमानस्यसर्वदा॥१३१॥

सुखंह्यवमतःशेतेसुखंचप्रतिबुध्यते।  
सुखंचरतिलिकेस्मिन्नवमंताविनश्यति॥१३२॥

अनेनविधिनाराजसंस्कृतात्माद्विजःशनैः।  
गुरौवसन्संचिनुयाद्ब्रह्माधिगमिदंतपः॥१३३॥

तपोविशेषैर्विविधैर्व्रतैश्वविविधोदितैः।  
वेदःकृस्रोधिगंतव्यःसरहस्योद्वि

जन्मना॥१३४॥

वेदमेवाभ्यसेन्नित्यंतपस्तप्यन्द्विजोत्तमः॥  
वेदाभ्यासोहिविप्रस्यतपःपरमिहोच्यते॥१३५॥

आहैवसनखाग्रेभ्यःपरमंतप्यतेतपः॥१३६॥

यःसुप्तोपिद्विजोधीतेस्वाध्यायशक्तितोन्वहम्॥  
योनधीत्यद्विजोवेदमन्यत्रकुरुतेश्रमम्॥१३७॥

सजीवन्नेवशूद्रत्वमाशुगच्छतिसान्वयः॥  
नयस्यवेदोनजयोनविद्याश्चविशांपते॥१३८॥

सशूद्रएवमंतव्यइत्याहभगवान्विभुः॥  
मातुरग्रेचजननंद्वितीयमौंजिबंधने॥१३९॥

तृतीयंयज्ञदीक्षायांद्विजस्यविधिचोदितम्॥  
तत्रयद्ब्रह्मजन्मास्यमौंजीबंधनचिह्नितम्॥१४०॥

तत्रास्यमातासावित्रीपितात्वाचार्यउच्यते॥  
वेदप्रदानात्त्वाचार्यंपितरंमनुरब्रवीत्॥१४१॥

नह्यस्यविद्यतेकर्मकिंचिदामौंजिबंधनात्॥  
नाभिव्याहारयेब्रह्मस्वधानिनय[^95]नादृते॥१४२॥

[^95]: "विलयनादृते-इ०पा०।"

शूद्रेणतुसमंतावद्यावद्वेदोनजायते॥  
कृतोपनयनस्यास्यव्रतादेशनमिष्यते॥१४३॥

ब्रह्मणोग्रहणंचैवक्रमेणविधिपूर्वकम्॥  
यत्सूत्रंचापियच्चर्मयायाचास्यचमेखला॥१४४॥

वसनंचापियोदंडस्तद्वैतस्यव्रतेष्वपि॥  
सेवेतेमांस्तुनियमान्ब्रह्मचारी[^96]गुरौवसन्॥१४५॥

[^96]: "गुरावधिवसन्सदा-इ०पा०।"

संनियम्येंद्रियग्रामंतपोवृद्ध्यर्थमात्मनः॥  
वृंदारकर्षिपितॄणांकुर्यात्तर्पणमेवहि॥१४६॥

नराणांचमहाबाहोनित्यंस्नात्वाप्रयत्नतः॥  
पुष्पतोयंफलंचापिसमिदाधानमेवच॥१४७॥

नानाविधानिकाष्ठानिमृत्तिकांचतथाकुशान्॥  
वर्जयेन्मधुमांसंचगंधमाल्यरथान्स्त्रियः॥१४८॥

शुक्लानिचैवसर्वाणिप्राणिनां[^97]चैवहिंसनम्॥  
अभ्यंगमंजनंचाक्ष्णोरुपानच्छत्रधारणम्॥१४९॥

[^97]: " वंचनाम्-इ०पा०।"

संकल्पंकामजंक्रोधंलोभंगीतंचवादनम्॥  
नर्तनंचतथाद्यूतंजनवादंतथानृतम्॥१५०॥

परिवादंचापिविभोदूरतःपरिवर्जयेत्॥  
स्त्रीणांचप्रेक्षणालंबमुपवीतं[^98]परस्यच॥१५१॥

[^98]: "उपरोधम्-इ०पा०।"

पुंश्चलीभिस्तथासंगंनकुर्यात्कुरुनंदन॥  
एकःशयीतसर्वत्रनरेतःस्कंदयेत्क्वचित्॥१५२॥

कामाद्धिस्कंदयन्रेतोहिनस्तिव्रतमेवतु॥  
सुप्तःक्षरन्ब्रह्मचारीद्विजःशुक्रमकामतः॥१५३॥

स्नात्वार्कमर्चयित्वातुपुनर्भामित्यृचंजपेत्॥  
मनोरपितथाचात्रश्रूयतेपरमंवचः॥१५४॥

उदकुंभंसुमनसोगोशकृन्मृत्तिकांकुशान्॥  
आहरेद्यावदर्थानिभैक्ष्यंचापिहिनित्यशः॥१५५॥

गृहेषुयेषांकर्तव्यंताञ्छृणुष्वनृपोत्तम॥  
स्वकर्मसुरतायेवैतथावेदेषुयेरताः॥१५६॥

यज्ञेषुचापिराजेंद्र ये

चश्रद्धासमाश्रिताः।  
ब्रह्मचार्याहरेद्भैक्ष्यगृहेभ्यःप्रयतोन्वहम्॥१५७॥

गुरोःकुलेनभिक्षेतस्वज्ञातकुलबंधुषु।  
अलाभेत्वन्यगोत्राणांपूर्वंपूर्वंविवर्जयेत्॥१५८॥

सर्वंचापिचरेद्ग्रामंपूर्वोक्तानामसंभवे।  
अंत्यवर्जंमहाबाहोइत्याहभगवान्विभुः॥१५९॥

वाचनियम्यप्रयतस्त्वग्निशस्त्रंचवर्जयेत्।  
चातुर्वर्ण्यंचरेद्भैक्ष्यमलाभेकुरुनंदन॥१६०॥

आरादाहृत्यसमिधःसंनिदध्याद्गृहोपरि।  
सायंप्रातस्तुजुहुयात्ताभिरग्निमतंद्रितः॥१६१॥

भैक्ष्याचरणमकृत्वानतमग्निंसमिध्यवै।  
अनातुरःसप्तरात्रमवकीर्णिवतंचरेत्॥१६२॥

वर्तनंचास्यभैक्ष्येण प्रवदंतिमनीषिणः।  
तस्माद्भैक्षेणवैनित्यंनैकान्नादीभवेद्व्रती॥१६३॥

भैक्षेणव्रतिनोवृत्तिरुपवाससमास्मृता।  
देवत्येव्रतवद्राजन्पित्र्येकर्मण्यथर्षिवत्॥१६४॥

काममभ्यर्थितोऽश्नीयाद्व्रतमस्यनलुप्यते।  
ब्राह्मणस्यमहाबाहोकर्मयत्समुदाहृतम्॥१६५॥

राजन्यवैश्ययोर्नैतत्पंडितैःकुरुनंदन।  
चोदितो[^99]ऽचोदितोवापिगुरुणानित्यमेवहि॥१६६॥

[^99]: "चोदितो वापि गुरुणा नित्यमेव हि पार्थिव-इ०पा०।"

कुर्यादध्ययनेयोगमाचार्यस्यहितेषुच।  
बुद्धींद्रियाणिमनसाशरीरंवाचमेवहि॥१६७॥

नियम्यप्रांजलिस्तिष्द्वीक्षमाणोगुरोर्मुखम्।  
नित्यमुद्धतपाणिःस्यात्साध्वाचारस्तुसंयतः॥१६८॥

आस्यतामितिचोक्तःसन्नासीताभिमुखोगुरौ।  
वस्त्रवेषैस्तथान्नैस्तुहीनःस्याद्गुरुसंनिधौ॥१६९॥

उत्तिष्ठेत्प्रथमंचास्यजघन्यंचापिसंविशेत्।  
प्रतिश्रवणसंभाषेतल्पस्थोनसमाचरेत्॥१७०॥

नचासीनोनभुंजानोनतिष्ठन्नपराङ्मुखः।  
आसीनस्यस्थितःकुर्यादभिगच्छंश्चतिष्ठतः॥१७१॥

प्रत्युद्गंतातुव्रजतःपश्चाद्धावंश्चधावतः।  
पराङ्मुखस्याभिमुखोदूरस्थस्यैत्यचांतिकम्॥१७२॥

नमस्कृत्यश्यानस्यनिदेशेतिष्ठेत्सर्वदा।  
नीचंशय्यासनंचास्यसर्वदागुरुसंनिधौ॥१७३॥

गुरोश्चक्षुर्विषयेनयथेष्टासनोभवेत्।  
नामोच्चारणमेवास्यपरोक्षमपिसुव्रत॥१७४॥

नचैनमनुकुर्वीतगतिभाषणचेष्टितैः।  
परीवादस्तथानिंदागुरोर्यत्रप्रवर्तते॥१७५॥

कर्णौतत्रपिधातव्यौगंतव्यंवाततोऽन्यतः।  
परीवादाद्रासभःस्यात्सारमेयस्तुनिंदकः॥१७६॥

परिभोक्ताकृमिर्भवतिकीटोभवतिमत्सरी।  
दूरस्थोनार्चयेदेनंनक्रुद्धोनांतिकेस्त्रियाः॥१७७॥

यानासनगतोराजन्नवरुह्याभिवादयेत्।  
प्रतिकूलेसमानेतुनासीतगुरुणासह॥१७८॥

अशृण्वतिगुरौराजन्नकिंचिदपिकर्तियेत्॥  
गोश्वोष्ट्रयानप्रासादप्रस्तरेषुकटेषुच॥१७९॥

आसीतगुरुणासार्धंशिलाफलकनौषुच॥  
गुरोर्गुरौसन्निहितेगुरुवद्वृत्तिमाचरेत्॥१८०॥

गुरुपुत्रेषुचार्येषु[^100]गुरोश्चैवस्वबंधुषु॥  
बालःसमानजन्मावाविशिष्टोयज्ञकर्मणि॥१८१॥

[^100]: "भार्यासु-इ०पा०।"

अध्यापयन्गुरुसुतोगुरुवन्मानमर्हति॥  
उत्सादनमथांगानांस्थापनोच्छिष्टभोजने॥१८२॥

पादयोर्नेजनंराजन्गुरुपुत्रेषुवर्जयेत्॥  
गुरुवत्प्रतिपूज्यास्तुसवर्णागुरुयोषितः॥१८३॥

असवर्णास्तुसंपूज्याः प्रत्युत्थानाभिवादनैः॥  
अभ्यंजनंस्नापनंचगात्रोत्सादनमेवच॥१८४॥

गुरुपत्न्यानकार्याणिकेशानांप्रसाधनम्॥  
गुरुपत्नींतुयुवतींनाभिवाद्येतपादयोः॥१८५॥

पूर्णविंशतिवर्षेणगुणदोषौविजानता॥  
स्वभावएवनारीणांनराणामिहदूषणम्॥१८६॥

अतोर्था[^101]न्नप्रमाद्यंतिप्रतिपाद्यविपश्चितः॥  
अविद्वांसमलंलोकेविद्वांसमपिवापुनः॥१८७॥

[^101]: " अतोऽत्यर्थं प्रमाद्यंति प्रमाद्यास्तु विपश्चितः-इ०पा०।"

प्रमदाद्युत्पथंनेतुंकामक्रोधवशानुगम्॥  
मात्रास्रादुहित्रावानविविक्तासनोभवेत्॥१८८॥

बलवानिंद्रियग्रामोविद्वांसमपिकर्षति॥  
राजेंद्रगुरुपत्नीनांयुवतीनांयुवाभुवि॥१८९॥

विधिवद्वदनंकुर्यादसावहमितिब्रुवन्॥  
विप्रोऽस्यपादग्रहणमन्वहंचाभिवादनम्॥१९०॥

गुरुदारेषुकुर्वीतसतांधर्ममनुस्मरन्॥  
यथाखनन्खनित्रेणजल[^102]माप्नोतिमानवः॥१९१॥

[^102]: "अमृतम्-इ०पा०।"

तथागुरुगतांविद्यांशुश्रूषुरधिगच्छति॥  
मुंडोवाजटिलोवास्यादथवास्याच्छिखीजटी॥१९२॥

नैनंग्रामेऽभिनिम्लोचेदर्कोनाभ्युदियात्क्वचित्॥  
तंचेदभ्युदियात्सूर्यःशयानंकामकारतः॥१९३॥

निम्लोचेद्वाप्यभिज्ञानाज्जपन्नुपवसद्दिनम्॥  
सूर्येणह्यभिनिर्मुक्तःशयानोभ्युदितश्चयः॥१९४॥

प्रायश्चित्तमकुर्वाणोयुक्तः स्यान्महतैनसा॥  
उपस्पृश्यमहाराजउभेसंध्येसमाहितः॥१९५॥

शुचौदेशेजपञ्जप्यमुपासीतयथाविधि॥  
यदिस्त्रीयद्यवरजःश्रेयःकिंचित्समाचरेत्॥१९६॥

तत्सर्वमाचरेद्युक्तोयत्रवारमतेमनः॥  
धर्मार्थावुच्यतेश्रेयःकामार्थौधर्ममेवच॥१९७॥

अर्थएवेहवाश्रेयस्त्रिवर्गइतिसंस्थितिः॥  
पितामातातथाभ्राताआचार्याःकुरुनंदन॥१९८॥

नार्तेनाप्यवमंतव्याब्राह्मणेनविशेषतः॥  
आचार्योब्रह्मणोमूर्तिःपितामूर्तिःप्रजापतेः॥१९९॥

माताप्यथादितेर्मूर्तिर्भ्रातास्यान्मूर्तिरात्म॥

नः॥  
यन्मातापितरौक्लेशंसहतेसंभवेनृणाम्॥२००॥

नतस्यनिष्कृतिःशक्याकर्तुंवर्षशतैरपि॥  
तयोर्नित्यंप्रियंकुर्यादाचार्यस्यचभारत॥२०१॥

तेषुहित्रिषुतुष्टेषुतपःसर्वंसमाप्यते॥  
तेषांत्रयाणांशुश्रूषापरमंतपउच्यते॥२०२॥

नतैरनभ्यनुज्ञातोधर्ममन्यंसमाचरेत्॥  
तएवहित्रयोलोकास्तएवत्रयआश्रमाः[^103]॥२०३॥

[^103]: " आगमाः-इ०पा०।"

तएवचत्रयोवेदास्तएवोक्तास्त्रयोऽग्नयः॥  
मातावैगार्हपत्याग्निःपितावैदक्षिणःस्मृतः॥२०४॥

गुरुराहवनीयश्चसाग्नित्रेतांगरीयसी॥  
त्रिषुतुष्टेषुचैतेषुत्रील्ँलोकाञ्जयतेगृही॥२०५॥

दीप्यमानःस्ववपुषादेववद्दिविमोदते॥  
इमंलोकंपितृभत्त्यामातृभत्त्यातुमध्यमम्॥२०६॥

गुरुशुश्रूषयाचैवगच्छेच्छक्रसलोकताम्॥  
सर्वेतस्यादृताधर्मायस्यैतेत्रयआदृताः॥२०७॥

अनादृतास्तुयस्यैतेसर्वास्तस्याफलाःक्रियाः॥  
यावत्त्रयस्तेजीवेयुस्तावन्नान्यत्समाचरेत्॥२०८॥

तेष्वेवनित्यंशुश्रूषांकुर्यात्प्रियहितेरतः॥  
तेषामनुपरोधेनपार्थक्यं[^104]यद्यदाचरेत्॥२०९॥

[^104]: " पवित्रम्-इ०पा०।"

तत्तन्निवदयेत्तेभ्योमनोवचनकर्मभिः॥  
त्रिष्वेतेष्वितिकृत्यंहिपुरुषस्यसमाप्यते॥२१०॥

एषधर्मःपरःसाक्षादुपधर्मोन्यउच्यते॥  
श्रद्दधानःशुभांविद्यामाददीतावरादपि॥२१३॥

अंत्यादपिपरंधर्मंस्त्रीरत्नंदुष्कुलादपि॥  
विषादप्यमृतंग्राह्यंबालादपिसुभाषितम्॥२१२॥

अमित्रादपिसद्वृत्तममेध्यादपिकांचनम्॥  
स्त्रियोरत्नंनयोविद्याधर्मःशौचंसुभाषितम्॥२१३॥

विविधानिचशिल्पानिसमादेयानिसर्वशः॥  
अब्राह्मणादध्ययनमापत्कालेविधीयते॥२१४॥

अनुव्रज्याचशुश्रूषायावदध्ययनंगुरोः॥  
नाब्राह्मणेगुरौशिष्योवासमात्यंतिकंवसेत्॥२१५॥

ब्राह्मणेचाननूचानेकांक्षन्गतिमनुत्तमाम्॥  
यदित्वात्यंतिकोवासोरोचतेचगुरोःकुले॥२१६॥

युक्तःपरिचरेदेनमाशरीरविमोक्षणात्॥  
आसमाप्तेःशरीरस्ययस्तुशुश्रूषतेगुरुम्॥२१७॥

सगच्छत्यंजसाविप्रोब्रह्मणःसद्मशाश्वतम्॥  
नपूर्वंगुरवेकिंचिदुपकुर्वीतधर्मवित्॥२१८॥

स्नानायगुरुणाज्ञप्तःशक्त्यागुर्वर्थमाहरेत्॥  
क्षेत्रंहिरण्यंगामश्वंछत्रोपानहमेवच॥२१९॥

धान्यंवासांसिशाकंवागुरवेप्रीतमाहरेत्॥  
स्वर्गतेगांपरित्यज्यगुरौभरतसत्तम॥२२०॥

गुणान्वितेगुरुसुतेगुरुदारेऽथवानृप॥  
सपिंडेवागुरोश्चापिगुरुवद्वृत्तिमाचरेत्॥२२१॥

एतेष्वविद्यमानेषुस्थानासनविहारवान्॥  
प्रयुंजानोऽग्निशुश्रूषांसाधयेद्देदमात्मनः॥३२२॥

वीरस्यकुर्वन्छु

श्रूषांयातिवीरसलोकताम्॥  
चरत्येवंहियोविप्रोब्रह्मचर्यमविप्लुतः॥२२३॥

सगत्वाब्रह्मसदनंब्रह्मणासहमोदते॥  
इत्येषकथितोधर्मःप्रथमंब्रह्मचारिणः॥२२४॥

गृहस्थस्यापिराजेन्द्रशृणुधर्ममशेषतः॥  
कालेाप्यव्रतंविप्रऋतुयोगेनभारत॥२२५॥

प्रपालयन्व्रतंयातिब्रह्मसालोक्यतांविभो॥  
सदोपनयनंशस्तंवसंतेब्राह्मणस्यतु॥२२६॥

क्षत्रियस्यततोग्रीष्मेप्रशस्तंमनुरब्रवीत्॥  
प्राप्तेशरदिवैश्यस्यसदोपनयनंपरम्॥

इत्येषत्रिविधःकालःकथितोव्रतयोजने॥२२७॥

इतिश्रीभविष्येमहापुराणेशतसहस्रार्धसंहितायांब्राह्मेपर्वणिउपनयनविधिवर्णनंनामचतुर्थोऽध्यायः॥४॥

**सुमंतुरुवाच॥**

षट्त्रिंशदब्दादिकंचर्यंगुरौत्रैवेदिकंव्रतम्।  
तदर्धिकंपादिकंवाग्रहणांतिकमेवच॥१॥

वेदानधीत्यवेदौवावेदंवापिनृपोत्तम॥  
अविप्लुतब्रह्मचर्योगृहस्थाश्रममावसेत्॥२॥

तंप्रतीतंस्वधर्मेणब्रह्मदायहरंपितुः॥  
स्रग्विणंतल्पआसीन[^105]मर्हयेत्प्रथमंगवा॥३॥

[^105]: "तत्र-इ०पा०।"

गुरुणासमनुज्ञातःसमावृत्तोयथाविधि॥  
उद्वहेतद्विजोभार्यांसवर्णांलक्षणान्विताम्॥४॥

**शतानीकउवाच॥**

लक्षणंद्विजशार्दूलस्त्रीणांवदमहामुने ।  
कीदृग्लक्षणसंयुक्ताकन्या[^106]स्यात्सुखदानृप॥५॥

[^106]: "धन्या-इ०पा०।"

**सुमंतुरुवाच॥**

यदुक्तंब्रह्मणापूर्वंस्त्रीलक्षणमनुत्तमम्॥  
श्रेयसे[^107]सर्वलोकानांशुभाशुभफलप्रदम्॥६॥

[^107]: "ऋषीणां कुरुशार्दूल-इ०पा०।"

तत्तेवच्मिमहाबाहोशृणुष्वैकमनानृप॥

श्रुतेनयेनजानीषेकन्यांशोभनलक्षणाम्॥  
सुखासीनंसुरश्रेष्ठमभिगम्यमहर्षयः॥७॥

पप्रच्छुर्लक्षणंस्त्रीणांयत्पृष्टोऽहंत्वयाधुना॥  
प्रणम्यशिरसादेवमिदंवचनमब्रुवन्॥८॥

भगवन्ब्रूहिनःसर्वंस्त्रीणांलक्षणमुत्तमम्॥  
श्रेयसेसर्वलोकानांशुभाशुभफलप्रदम्॥९॥

प्रशस्तामप्रशस्तांचजानीमोयेनकन्यकाम्॥  
तेषांतद्वचनंश्रुत्वाविरिंचोवाक्यमब्रवीत्॥१०॥

शृणुध्वंद्विजशार्दूलावच्मियुष्मास्वशेषतः॥  
प्रतिष्ठिततलास्प्तम्यग्रक्तांभोजसमन्विताः॥११॥

ईदृशाश्चरणाधन्यायोषितांभोगवर्धनाः॥  
करालैरतिनिर्मांसैरूक्षैरर्धशिरान्वितैः॥१२॥

दारिद्र्यंदुर्भगत्वंचप्राप्नुवंतिनसंशयः॥  
अंगुल्यःसंहतावृत्ताःस्निधासूक्ष्मनखास्तथा॥१३॥

कुर्वंत्यत्यंतमैश्वर्यंराजभावंचयोषितः॥  
ह्रस्वाःसुजीवितंह्नस्वाविरलावित्तहानये॥१४॥

द्वारिद्र्यंमूलमग्नासुप्रेष्यंचपृथुलासुच॥  
परस्परसमारूढैस्तनुभिर्वृत्तपर्वभिः॥१५॥

बहूनपिपतीन्हत्वादासीभवतिवैद्विजाः॥  
अंगुष्ठोन्नतपर्वाण

स्तुंगाग्राःकोमलान्विताः॥१६॥

रत्नकांचनलाभायविपरीताविपत्तये॥  
सुभगत्वंनखैःस्निग्धैराताम्रैश्चधनाढ्यता॥१७॥

पुत्राःस्युरुन्नतैरेभिःसुसूक्ष्मैश्चापिराजता॥  
पांडुरैःस्फुटितैरूक्षैर्नीलैर्धूम्रैस्तथाखरैः[^108]॥१८॥

[^108]: " आयतैः-इ०पा०।"

निःस्वताभवतिस्त्रीणांपीतैश्चाभक्ष्यभक्षणम्॥  
गुल्फाःस्निग्धाश्चवृत्ताश्चसमारूढशिरास्तथा॥१९॥

यदिस्युर्नूपुरान्दध्युर्बांधवाद्यैःसमाप्नुयुः॥  
अशिराःशरकांडाभाःसुवृत्ताल्पतनूरुहाः॥२०॥

जंघाःकुर्वंतिसौभाग्यंयानंचगजवाजिभिः॥  
क्लिश्यतेरोमजंघास्त्रीभ्रमत्युद्धतपिंडिका॥२१॥

काकजंघापतिंहन्तिवाचाटाकपिलाचया ।  
जानुभिश्चैवमार्जारसिंहजान्वनुकारिभिः॥२२॥

श्रियमाप्यसुभाग्यत्वंप्राप्नुवंतिसुतांस्तथा॥  
घटाभैरध्वगानार्योनिर्मांसैःकुलटाःस्त्रियः॥२३॥

शिरालैरपिहिंस्राःस्युर्विश्लिष्टैर्धनवर्जिताः॥  
अत्यंतकुटिलैरूक्षैःस्फुटिताग्रैर्गुडप्रभैः॥२४॥

अनेकजैस्तथारोमैःकेशैश्चापितथाविधैः॥  
अत्यंतपिंगलानारीविषतुल्येतिनिश्चितम्॥२५॥

सप्ताहाभ्यंतरेपापापतिंहन्यान्नसंशयः॥  
हस्तिहस्तनिभैर्वृत्तैरंभाभैःकरभोपमैः॥२६॥

प्राप्नुवंत्यूरुभिःशश्वत्स्त्रियःसुखमनंगजम्॥  
दौर्भाग्यंबद्धमांसैश्चवर्धनंरोमशोरुभिः॥२७॥

तनुभिर्वधमित्याहुर्मध्यच्छिद्रेष्वनीशता॥  
संध्यावर्णंसमंचारुसूक्ष्मरोमान्वितंपृथुः॥२८॥

जघनंशस्यतेस्त्रीणांरतिसौख्यकरंद्विज॥  
अरोमकंभगंयस्याःसमंसुश्लिष्टसंस्थितम्॥२९॥

अपिनीचकुलोत्पन्नाराजपत्नीभवत्यसौ॥  
अश्वत्थपत्रसदृशःकूर्मपृष्ठोन्नतास्तथा॥३०॥

शशिबिंबनिभश्चापितथैवकलशाकृतिः॥  
भगःशस्ततमःस्त्रीणांरतिसौभाग्यवर्धनः॥३१॥

तिलपुष्पनिभोयश्चयद्यग्रखुरसंनिभः॥  
द्वावप्येतौपरप्रैष्यंकुर्वातेचदरिद्रताम्॥३२॥

उलूखलनिभैःशोकंमरणंविवृताननैः॥  
विरूपैःपूतिनिर्मांसैर्गजसंनिभरोमभिः॥३३॥

दौःशील्यंदुर्भगत्वंचदारिद्र्यमधिगच्छति॥  
कपित्थफलसंकाशःपीनोवलिविवर्जितः॥३४॥

स्फीतःप्रशस्यतेस्त्रीणांनिंदितश्चान्यथाद्विजाः॥  
पयोधरभरानम्रप्रचलत्त्रिवलीगुरुः॥३५॥

मध्यःशुभावहःस्त्रीणांरोमराजीविभूषितः॥  
पणवाभैर्मृदंगाभैस्तथामध्येयवोपमेः॥३६॥

प्राप्नुवंतिभयावासक्लेशदौःशील्यमीदृशैः॥  
अवक्रानुरुल्बणंपृष्ठमरोमशमगर्हितम्॥३७॥

नानास्तरणपर्यंकरतिसौख्यकरंपरम्॥  
कुब्जमद्रोणिकंपृष्ठंरोमशंयदियोषितः॥३८॥

स्वप्नांतरेसुखंतस्यानास्तिहन्यात्पतिंचसा॥  
विपुलैःसुकुमारै[^109]श्चकुक्षिभिःसुबहुप्रजाः॥३९॥

[^109]: "कुसुमाकारैः-इ०पा०। "

मंडूककुक्षिर्यानारीराजानंसाप्रसूयते॥  
उन्नतैर्वलिभिर्वंध्यासुवृत्तैःकुलटास्त्रियः॥४०॥

जार[^110]कर्मरतासास्यात्प्रवज्यांचसमाप्नुयात्॥  
उन्नताचनतैःक्षुद्राविषमैर्विषमाशया॥४१॥

[^110]: " परकर्म-इ०पा०।"

आयुरैश्वर्यसंपन्नावनिताहृदयैःसमैः॥  
सुवृत्तमुन्नतंपीनंमदूरोन्नतमायतम्॥४२॥

स्तनयुग्ममिदंशस्तमतोऽन्यदसुखावहम्॥  
उन्नतिःप्रथमेगर्भेद्वयोरेकस्यभूयसी॥४३॥

वामेतुजायतेकन्यादक्षिणेतुभवेत्सुतः॥  
दीर्घेतुचुचुके[^111]यस्याःसास्त्रीधूर्तारतिप्रिया॥४४॥

[^111]: " चुबुके-इ०पा०।"

सुवृत्तेतुपुनर्यस्याद्वेष्टिसापुरुषंसदा॥  
स्तनैःसर्पफणाकारैःश्वजिह्वाकृतिभिस्तथा॥४५॥

दारिद्र्यमधिगच्छंतिस्त्रियःपुरुषचेष्टिताः॥  
अवष्टब्धघटीतुल्याभवंतिहितथाद्विजाः॥४६॥

सुसमंमांसलंचारुशिरोरोमविवर्जितम्॥  
वक्षोयस्याभवेन्नार्याभोगाङ्क्तेयथेप्सितान्॥४७॥

हिंस्राभवतिवक्रेणदौःशील्यंरोमशेनतु॥  
निर्मांसेनतुवैधव्यंविस्तीर्णेकलहप्रिया॥४८॥

चतस्रोरक्तगंभीरारेखाःस्निग्धाःकरेस्त्रियाः॥  
यदिस्युःसुखमाप्नोतिविच्छिन्नाभिरनीशता॥४९॥

रेखाकनिष्ठिकामूलाद्यस्याःप्राप्ताप्रदेशिनीम्॥  
शतमायुर्भवेत्तस्यास्त्रयाणामुन्नताक्रमात्॥५०॥

संवृत्ताःसमपर्वाणस्तीक्ष्णाग्राःकोमलत्वचः॥  
समाह्यंगुलयोयस्याःसानारीभोगवर्धिनी॥५१॥

बंधुजीवारुणैस्तुंगैर्नखैरैश्वर्यमाप्नुयात्॥  
खरैर्वक्रैर्विवर्णाभैःश्वेतपीतैरनीशता॥५२॥

रक्तैर्मृदुभिरैश्वर्यंनिश्छिद्रांगुलिभिर्द्विजाः॥  
स्फुटितैर्विषमैरूक्षैःक्लेशंपाणिभिराप्नुयुः॥५३॥

समरेखायवायासामंगुष्ठांगुलिपर्वसु॥  
तासांहिविपुलंसौख्यंधनंधान्यंतथाऽक्षयम्॥५४॥

मणिबंधोऽव्यवच्छिन्नोरेखात्रयविभूषितः॥  
ददातिनचिरादेवभोगमायुस्तथाक्षयम्॥५५॥

श्रीवत्सध्वजपद्माक्षगजवाजिनिवेशनैः॥  
चक्रस्वस्तिकवज्रासिपूर्णकुंभनिभांकुशैः॥५६॥

प्रासादच्छत्रमुकुटैर्हारकेयूरकुंडलैः॥  
शंखतोरणनिर्यूहैर्हस्तन्यस्तैर्नृपस्त्रियः॥५७॥

यस्याःपाणितलेरक्तायूपकुंभाश्वकुंडिकाः॥  
दृश्यंतेचरणेयस्यायज्ञपत्नीभवत्यसौ॥५८॥

वीथ्यापणतुलामानैस्तथामुद्रादिभिःस्त्रियः॥  
भवंतिवणिजांपत्न्योरत्नकांचनशालिनाम्॥५९॥

दात्रयोक्रयुगाबंधफलोलूखललांगलैः॥  
भवंतिधनधानाढ्याःकृषीवलजनांगनाः॥६०॥

अनुन्नत

शिरासंधिपीनंरोमविवर्जितम्॥  
गोपुच्छाकृतिनारीणांभुजयोर्युगुलंशुभम्॥६१॥

निगूढग्रंथयोयस्याःकूर्परारोमवर्जिताः॥  
बाहवोललितायस्याःप्रशस्तावृत्तकोमलाः॥६२॥

उन्नतावनताश्चैवनातिस्थूलानरोमशाः॥  
सुखदास्तुसदास्त्रीणांसौभाग्यारोग्यवर्धनाः॥६३॥

स्थूलेस्कंधेवहेद्भारंरोमशेव्याधिताभवेत्॥  
वक्रस्कंधेभवेद्वंध्याकुलटाचोन्नतानते॥६४॥

स्पष्टंरेखात्रयंयस्याग्रीवायांचतुरंगुलम्॥  
मणिकांचनमुक्ताढ्यंसादधातिविभूषणम्॥६५॥

अधनास्त्रीकृशग्रीवादीर्घग्रीवाचबंधकी॥  
ह्रस्वग्रीवामृतापत्यास्थूलग्रीवाचदुःखिता॥६६॥

अनुन्नतासमांसाचसमायस्याःकृकाटिका॥  
सुदीर्घमायुस्त्वस्यास्तुचिरंभर्ताचजीवति॥६७॥

निर्मांसाबहुमांसाचशिरालारोमशातथा॥  
कुटिलाविकटाचैवविस्तीर्णानचशस्यते॥६८॥

नस्थूलोनकृशोऽत्यर्थंनवक्रोनचरोमशः॥  
हनुरेवंविधःश्रेयांस्ततोन्योनप्रशस्यते॥६९॥

चतुरस्रमुखीधूर्तामंडलास्याशवा[^112]भवेत्॥  
अप्रजावाजिवक्रास्त्रीमहावक्राचदुर्भगा॥७०॥

[^112]: "अदृशा-इ०,अदशा-इ०च पा०।"

श्ववराहवृकोलूकमर्कटास्याश्चयाःस्त्रियः॥  
क्रूरास्ताःपापकर्मिण्यःप्रजाबांधववर्जिताः॥७१॥

मालतीबकुर्लीभोजनीलोत्पलसुगंधियत्॥  
वदनंमुच्यतेनैतत्पानतांबूलभोजनैः॥७२॥

ताम्राभःकिंचिदालंभःस्थौल्यकार्श्यविवर्जितः॥  
अधरोयदितुंगश्चनारीणांभोगदःसदा॥७३॥

स्थूलेकलहशीलास्याद्विवर्णेचातिदुःखिता॥  
उत्तरोष्ठेनतीक्ष्णेनवनिताचातिकोपना॥७४॥

जिह्वातनुतरावक्रताम्रादीर्घाचशस्यते॥  
स्थूलाह्नस्वाविवर्णायावक्राभिन्नाचनिंदिता॥७५॥

शंखकुंदेंदुकुंदेंदुधवलैःस्निग्धैस्तुंगैरसंधिभिः॥  
मिष्टान्नपानमाप्नोतिदंतैरेभिरनुन्नतैः॥७६॥

सूक्ष्मैरतिकृशैर्ह्नस्वैःस्फुटितैर्विरलैस्तथा॥  
रूक्षैश्चदुःखितानित्यंविकटैर्भामिनेाभवेत्॥७७॥

सुमृष्टदर्पणांभोजपूर्णविवेंदुसंनिभम्॥  
वदनंवरनारीणामभीष्टफलदंस्मृतम्॥७८॥

नस्थूलानकृशावक्रानातिदीर्घासमुन्नता॥  
ईदृशीनासिकायस्याःसाधन्यातुशुभंकरी॥७९॥

उन्नतामृदुलायाचरेखाशुद्धानसंगता॥  
भ्रूवक्रतुल्यासूक्ष्माचयोषितांसासुखावहा॥८०॥

धनु[^113]स्तुल्याभिःसौभाग्यंवंध्यास्याद्दीर्घरोमभिः॥  
पिंगलासंगताह्रस्वादारिद्र्यायनसंशयः॥८१॥

[^113]: "नेत्रतुल्याभिः-इ०पा०।"

नीलोत्पलदलप्रख्यैराताम्रैश्चारुपक्ष्मभिः॥  
वनितानयनैरेभिर्भोगसौभाग्यभागिनी॥८२॥

खंजनाक्षीमृगाक्षीचवराहाक्षीवरांगना॥  
यत्रयत्रसमुत्पन्नामहांतंभोगमाप्नुते॥८३॥

अगंभीरैरसंश्लिष्टैर्बहुरेखाविभूषितैः॥  
राजपत्न्योभवंतीहनयनैर्मधुपिंगलैः॥८४॥

वायसाकृतिनेत्राणिदीर्घापांगानियोषिताम्॥  
अनाविलानिचारूणिभवंतिहिविभूतये॥८५॥

गंभीरैःपिंगलैश्चैवदुःखिताःस्युश्चिरायुषः॥  
वयोमध्येत्यजेत्प्राणानुन्नताक्षीतु[^114]यांगना॥८६॥

[^114]: "रुजं गता-इ०पा०। "

रक्ताक्षीविषमाक्षीचधूम्राक्षी[^115]प्रेतलोचना॥  
वर्जनीयासदानारीश्वनेत्राचैवदूरतः॥८७॥

[^115]: " वृत्ताक्षी-इ०पा०।"

उद्भ्रांतकैःकरैश्वित्रैर्नयनैस्त्वंगनास्त्विह॥  
मद्यमांसप्रियानित्यंचपलाश्चैवसर्वतः॥८८॥

करालाकृतयःकर्णानभःशब्दास्तुसंस्थिताः॥  
वहंतिविकसत्कांतिहेमरत्नविभूषणम्॥८९॥

खरोष्ट्रनकुलोलूककपिलश्रवणाःस्त्रियः॥  
प्राप्नुवंतिमहद्दुःखंप्रायशःप्रव्रजंतिच॥९०॥

ईषदापांडुगंडायासुवृत्तापर्वणित्विह॥  
प्रशस्तानिंदितात्वन्यारोमकूपकदूषिता॥९१॥

अर्धेंदुप्रथमाभोगमरोमतुसमाहितम्॥  
भोगारोग्यकरंश्रेष्ठंललाटंवरयोषिताम्॥९२॥

द्विगुणंपरिणाहेनललाटंविहितंचयत्॥  
शिरःप्रशस्तंनारीणामधन्याहस्तिमस्तका॥९३॥

सूक्ष्माःकृष्णामृदुस्निग्धाःकुंचिताग्राःशिरोरुहाः॥  
भवंतिश्रेयसेस्त्रीणामन्येस्युःक्लेशशोकदाः॥९४॥

हंसकोकिलवीणालिशिखिवेणुस्वराःस्त्रियः॥  
प्राप्नुवंतिबहून्भोगान्भृत्यानाज्ञापयन्तिच॥९५॥

भिन्नकांस्यस्वरानरीखरकाकस्वराचया॥  
रोगव्याधिंभयशोकंदारिद्र्यंचाधिगच्छति॥९६॥

हंसगोवृषचक्राह्वमत्तमातंगगामिनी॥  
स्वकुलंद्योतयेन्नारीमहिषीपार्थिवस्यच॥९७॥

श्वशृगालगतिर्निद्यायाचवायसवद्व्रजेत्॥  
दासीमृगगतिर्नारीद्रुतगामीचबंधकी॥९८॥

फलिनीरोचनाहेमकुंकुमप्रभएवच॥  
वर्णःशुभकरःस्त्रीणांयश्चदूर्वांकुरोपमः॥९९॥

मृदूनिमृदुरोमाणिनात्यंतस्वेदजानिच॥  
सुरभीणिचगात्राणियासांताःपूजिताःस्त्रियः॥१००॥

नोद्वेहेत्कपिलांकन्यांनाधिकांगींनरोगिणीम्॥  
नालोमिकांनातिह्रस्वांनवाचाटांनपिंगलाम्॥१०१॥

नर्क्षवृक्षनदीनाम्नींनांत्यपर्वतनामिकाम्॥  
नपक्ष्यहिप्रेष्यनाम्नींनचभीषणनामिकाम्॥१०२॥

अव्यंगांगींसौम्यनाम्नींहंसवारणगामिनीम्॥  
तनुलोमकेशदशनांमृद्वंगीमुद्वहेत्स्त्रियम्॥१०३॥

महांत्यपिसमृद्धानिगोजाविधनधान्यतः॥  
स्त्रीसंबंधेदशैतानिकुलानिपरिवर्जयेत्॥१०४॥

हीनक्रियंनिष्पुरुषंनिश्छंदोरोमशार्शसम्॥

क्षयामयाव्यपस्मारिश्वित्रकुष्ठिकुलानिच॥१०५॥

पादौसगुल्फौप्रथमंप्रतिष्ठौजंघेद्वितीयंचसुजानुवक्रौ॥  
मेढ्रोरुगुह्यंचततस्तृतीयंनाभिःकटिश्चेतिचतुर्थमाहुः॥१०६॥

उदरंकथयंतिपचमंहृदयंषष्ठमथस्तनान्वितम्॥  
अथसप्तममंसजत्रुणीकथयंत्यष्टममोष्ठकंधरे॥१०७॥

नवमंनयनेचसभ्रुणीसललाटंदशमंशिरस्तथा॥  
अशुभेष्वशुभंदशाफलंचरणंचरणाद्यशुभेषुशोभनम्॥१०८॥

इदंमहात्मासमहानुभावःशचीनिमित्तेगुरुरब्रवीद्द्विजाः॥  
शक्रेणपृष्टःसविशेषमुत्तमंसंलक्ष्यमुक्तंवरयोषलक्षणम्॥१०९॥

मत्सकाशात्पुनःश्रुत्वालक्षणंपुरुषस्यच॥  
यथाधुनाभवद्भिस्तुश्रुतंमत्तोद्विजोत्तमाः॥११०॥

लक्षणेभ्यःप्रशस्तंतुस्त्रीणांसद्वृत्तमुच्यते॥  
सद्वृत्तमुक्त्वायास्त्रीसाप्रशस्तानचलक्षणैः॥१११॥

ईदृग्लक्षणसंपन्नांसुकन्यासुद्वहेत्तुयः॥  
ऋद्धिर्वृद्धिस्तथाकीर्तिस्तत्रतिष्ठतिनित्यशः॥११२॥

इतिश्रीभविष्येमहापुराणेशतसहस्रार्धसंहितायांब्राह्मेपर्वणिस्त्रीलक्षणवर्णनंनामपञ्चमोऽध्यायः॥५॥छ॥

**शतानीकउवाच॥**

सद्वृत्तंश्रोतुमिच्छामिदेवस्त्रीणांसुविस्तरात्॥  
उत्तमाधममध्यंचसंबंधेस्त्रीकृतेयथा॥१॥

**सुमंतुरुवाच॥**

शतानीकमहाबाहोब्रह्मलोकेपितामहः॥  
उक्त्वासलक्षणंस्त्रीणांसद्वृत्तंचोक्तवान्पुनः[^116]॥२॥

[^116]: "सनः-इ०पा०।"

यथोक्तंब्रह्मणातेषामृषीणांकुरुनंदन॥  

ऋषीणांवचनंश्रुत्वाब्रह्मावचनमब्रवीत्॥३॥

शृणुध्वंद्विजशार्दूलाःस्त्रीणांसद्वृत्तमादितः॥  
वक्ष्येयुष्मास्वशेषंवैलोकानुग्रहकाम्यया॥४॥

त्रिवर्गप्राप्तयेवक्ष्येस्त्रीवृत्तंगृहमेधिनाम्॥  
प्राग्विद्यादीनुपादायतैरर्थांश्चयथाक्रमम्॥६॥

विंदेसदृशींभार्यांशास्त्रदृष्टेनकर्मणा॥  
गृहाश्रमोहिनिःस्वानांमहत्येषाविडंबना॥६॥

तस्मात्पूर्वमुपादेयंवित्तमेवग्रहैषिणा॥  
वरंसोढामनुष्येणतीव्रानरकवेदना॥७॥

नत्वेवचगृहेदृष्टंपुत्रदारक्षुधार्दितम्॥  
असंभवेशिशुंदृष्ट्वारुदंतंप्रार्थनापरम्॥८॥

वज्रसारमयंमन्येहृदयंयन्नदीर्यते॥  
साध्वींभार्यांप्रियांदृष्ट्वाकुचैलांशुत्कृशीकृताम्॥९॥

अस्यदुःखस्यतन्नास्तिसुखंयत्समतांव्रजेत्॥  
रूक्षंविवर्णंक्षुधितंभूमिप्रस्तरशायिनम्॥१०॥

पुत्रदारंनिजंदृष्ट्वाकिमकार्यंभवेन्नृणाम्॥  
बाहूत्तरीयंक्षुत्क्षामंदृष्ट्वादीनमुखंसुतम्॥११॥

मृत्युरेवोत्सवःपुंसांव्यसनंजीवितंद्विजाः॥  
परिसीदत्स्वप

त्येषुदृष्ट्वादीनमुखींप्रियाम्॥१२॥

वज्रकार्यशरीरास्तेयेनयांतिसहस्रधा॥  
तस्मादर्थविहीनस्यपुंसोदारपरिग्रहात्॥१३॥

कुतस्त्रिवर्गसंसिद्धिर्यातनैवहितस्यसा॥  
अभार्यस्याधिकारोस्तिनद्वितीयाश्रमेतथा॥१४॥

तद्वदर्थविहीननांसर्वत्रनाधिकारिता॥  
केचिदपत्यमेवाहुस्त्रिवर्गावाप्तिसाधनम्॥१५॥

पुंसामर्थःकलत्रंचयेऽन्येनीतिविदोविदुः॥  
धर्मोपिद्विविधोयस्मादिष्टापूर्तक्रियात्मकः॥१६॥

सचदारात्मकःसर्वंज्ञेयमथैकसाधनम्॥  
निजेनापिदरिद्रेणलोकोलज्जतिबंधुना॥१७॥

परोपिहिमनुष्याणामैश्वर्यात्स्वजनायते॥  
नदरिद्रंसमीपेपिस्थितवंतंप्रपश्यति॥१८॥

दूरस्थमपिवित्ताढ्यमादराद्भजतेजनः॥  
तस्मात्प्रयत्नतःपूर्वमर्थमेवप्रसाधयेत्॥१९॥

सहिमूलंविवर्गस्यगुणानांगौरव[^117]स्यच॥  
सर्वेपिहिगुणाविद्याकुलशीलादयोनृणाम्॥२०॥

[^117]: "रक्षणा यच-इ० पा०। "

संतितस्मिन्नसंतोपिसंतिसंतोपिनासति॥  
शास्त्रंशिल्पकलाःकर्मयच्चान्यदपिचेष्टितम्॥२१॥

साधनंसर्वमर्थानामर्थाधर्मादिसाधनाः॥  
साधनानांत्रिवर्गोस्तितंविनाकेवलंनृणाम्॥२२॥

अजागलस्तनस्येवनिधनायैवसंभवः॥  
प्राक्पुण्यैर्विपुलासंपद्धर्मकामादिहेतुना॥२३॥

भूयोधर्मेणसामुत्रतयातावितिचक्रमम्॥  
एकचक्रक्रमेतद्विप्रोक्तमन्योन्यहेतुकम्॥२४॥

पूर्वपश्चिमबाहुभ्यामुत्तराधरमध्यमाः॥  
विज्ञायमतिमानेवंयस्त्रिवर्गांनिषेवते॥२५॥

संख्याशतसमायुक्तैरवाप्नोत्युत्तरोत्तरम्॥  
नाभार्यस्याधिकारोस्तित्रिवर्गेनिर्धनस्यवा॥२६॥

नाभार्ययाअतःपूर्वमर्थमेवप्रसाधयेत्॥  
तस्मात्क्रमागतैरर्थैःस्वयंवाधिगतैर्युतः॥२७॥

क्रियायोग्यैःसमर्थश्चकुर्याद्दारपरिग्रहम्॥  
अनुरूपेकुलेजातांश्रुतवित्तक्रियादिभिः॥२८॥

लभेतानिंदितांकन्यांमनोज्ञांधर्मसाधनाम्॥  
पुमानर्धपुमांस्तावद्यावद्भार्यांनविंदति॥२९॥

तस्माद्यथाक्रमंकालेकुर्यांद्दारपरिग्रहम्॥  
एकचक्रोरथोयद्वदेकपक्षोयथाखगः॥३०॥

अभार्योपिनरस्तद्वद[^118]योग्यःसर्वकर्मसु॥  
पत्नीपरिग्रहाद्धर्मस्तथार्थोबहुलाभतः॥३१॥

[^118]: " त्याज्यः सर्वेषु कर्मसु-इ०पा०।"

सत्प्रीतियोगात्कामोऽपित्रयमस्यांविदुर्बुधाः॥  
त्रिधाविवाहसंबंधोहीनतुल्याधिकैःसह॥३२॥

तुल्यैःसहसमस्तेषामितरौनीचमध्यमौ॥  
असमैर्निद्यतेसद्भिरुत्तमैःपरिभूयते॥३३॥

तुल्यैःप्रशस्यतेयस्मात्तस्मात्साधुतमोमतः॥  
कृत्वैवाधि

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 १ लोको निजोऽप्यपार्थस्य शत्रर्भवति भूमिप—इति पाठान्तरम्।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

कसंबंधमपमानंसमश्रुते॥३४॥

नचैषामनति॑गच्छेन्नैवनीचैःसहेप्यते॥  
उत्तमोऽपिचसंबंधोनीचैस्तत्समतांव्रजेत्॥३५॥

अतस्तंवर्जयेद्धीमान्निंदितंसदृशोत्तमैः॥  
विजातीयैश्चसंबंधंसहेच्छतिनसूरयः॥३६॥

उभयोर्भ्रश्यतेतेनयथाकोकिलयाशुकः॥  
तद्भातिकुलबाह्यत्वादवश्यंचावमानतः॥३७॥

प्रतिपत्तेरशस्यत्वाच्चोत्तमोपिनस्यते॥  
एकेऽपिपरिहर्तव्याअन्येपरिहरंत्युत॥३८॥

तस्माद्द्वावपिनैवेष्टौसंबंधावधमोत्तमौ॥  
एकपात्रादिभिर्येषामुपचारैःपरस्परम्॥३९॥

प्रत्यहंवर्धतेस्नेहसंबंधःसोभिधीयते॥  
यत्रावाहविवाहादावन्योन्याःप्रतिपत्तयः॥४०॥

स्पर्धयैवप्रवर्धंतेतेसंबंधविदुर्बुधाः॥  
व्यसनेभ्युदयेवापियेषांप्राणैर्धनैरपि॥४१॥

सहैकप्रतिपत्तित्वंसंबंधानांसउत्तमः॥  
स्नेहव्यक्तौमनुष्याणांद्वावेवनिकषोपलो॥४२॥

तथाकृतज्ञतायांचव्यसनाभ्युदयागमौ॥  
सचस्नेहोनृणांप्रायःसमेष्वे[^119]वाहिदृश्यते॥४३॥

[^119]: "तस्मिन्काले हि दृश्यते-इ०पा०।"

साम्यंचाप्युपगंतव्यंवित्तशीलकुलादिभिः॥  
तस्माद्विवाहसंबंधंसख्यमेकान्तकारिणाम्॥४४॥

**सदृशैरेवकुर्वीतनोत्तमेनाप्यनुत्तमैः[^120]॥४५॥**

[^120]: "नापि चाधमैः-इ०पा०।"

इतिश्रीभविष्येमहापुराणेशतसहस्रार्धसंहितायांब्राह्मेपर्वणिस्त्रीलक्षणसद्वृत्तवर्णनंनामषष्टोऽध्यायः॥६॥छ॥

**ब्रह्मोवाच[^121]॥**

[^121]: "इतः प्रागेकस्मिन्पुस्तकेऽध्यायार्थकथार्थानुसंधानार्थम्-"

असपिंडाचयामातुरसगोत्राचयापितुः॥  
साप्रशस्ताद्विजातीनांदारकर्मणिमैथुने॥१॥

सहजोनभवेद्यस्यानचविज्ञायतेपिता॥  
नोपयच्छेतताप्राज्ञःपुत्रिकाधर्मशंकया॥२॥

ब्राह्मणानांप्रशस्तास्यात्सवर्णादारकर्मणि॥  
कामशस्तुप्रवृत्तानामिमाःस्युःक्रमशोऽवराः॥३॥

क्षत्रस्यापिसवर्णास्यात्प्रथमाद्विजसत्तमाः॥  
द्वेचावरेतथाप्रोक्तेकामतस्तुनधर्मतः॥४॥

वैश्यस्यैकावराप्रोक्तासवर्णाचैवधर्मतः॥  
तथावराकामतस्तुद्वितीयानतुधर्मतः॥५॥

शूद्रैवभार्याशूद्रस्यधर्मतोमनुरब्रवीत्॥  
चतुर्णामपिवर्णानांपरिणेताद्विजोत्तमः॥६॥

नब्राह्मणक्षत्रिययोरापद्यपिहितिष्ठतोः॥  
कस्मिंश्चिदपिवृत्तांतेशूद्राभार्योपदिश्यते॥७॥

हीनजातिस्त्रियंमोहादुद्वहंतोद्विजातयः॥  
कुलान्येवनयत्याशुससंतानानिशूद्रताम्॥८॥

शूद्रमारोप्यवेद्यांतु[^122]पतितोत्रिर्बभूवह॥  
उतथ्यःपुत्रजननात्पतितत्वमवाप्तवान्॥९॥

[^122]: "शय्यां तु इ०पा०।"

शूद्रस्यपुत्रमासाद्यशौनकःशूद्रतांगतः॥  
भृग्वादयोप्येवमेवपतितत्व॥१८॥

मवाप्नुयुः॥१०॥

शूद्रांशयनमारोप्यब्राह्मणोयात्यधोगतिम्॥  
जनयित्वा सुतं तस्यां ब्राह्मण्यादेव हीयते॥११॥

दैवपित्र्यातिथेयानितत्प्रधानानि यस्य तु॥  
नादंति पितरोदेवाःस च स्वर्गंं न गच्छति॥१२॥

वृषलीफेनपीतस्य निःश्वासोपहतस्य च॥  
तस्यां चैव प्रसूतस्य निष्कृतिर्न विधीयते॥१३॥

चतुर्णामपि विप्रेन्द्राः प्रेत्येह च हिताहितम्॥  
समासतो ब्रवीम्येष विवाहाष्टकमुत्तमम्॥१४॥

ब्राह्मोदैवस्तथाचार्षःप्राजापत्यस्तथासुरः॥  
गांधर्वोराक्षसश्चैवपैशाचश्चाष्टमोऽधमः॥३५॥

येयस्यधर्मावर्णस्यगुणदोषौचयस्ययौ॥  
शृणुध्वंतद्द्विजश्रेष्ठाःप्रसवेचगुणागुणम्॥१६॥

विप्रस्य[^123]चतुरःपूर्वान्क्षत्रस्यचतुरोऽवरान्॥  
विट्शूद्रयोस्तुत्रीनेवविद्याद्धर्मानराक्षसान्॥१७॥

[^123]: "षडानुपूर्व्या विप्रस्य-इ०पा०।"

चतुरोब्राह्मणस्याद्यान्प्रशस्तान्कवयोविदुः॥  
राक्षसंक्षत्रियस्यैकमासुरंवैश्यशूद्रयोः॥१८॥

क्षत्रियाणांत्रयोधर्म्याद्वावध[^124]र्म्यौस्मृताविह॥  
पैशाचश्चासुरश्चैवनकर्तव्यौकथंचन॥१९॥

[^124]: " द्वौ धर्म्यौ वैश्यशूद्रयोः-इ०पा०।"

पृथक्पृथग्वामिश्रौवाविवाहपूर्वचोदितौ॥  
गांधर्वोराक्षसश्चैवधर्म्यौक्षत्रस्यतौस्मृतौ॥२०॥

आच्छाद्यचार्चयित्वाश्रुतशीलवतेस्वयम्॥  
आहूयदानंकन्यायाश्राह्मोधर्मःप्रकीतितः॥२१॥

विततेचापियज्ञेतुकर्मकुर्वीतचर्त्विति॥  
अलंकृत्यसुतादानंदेवोधर्मउदाहृतः॥२२॥

एकंगोमिथुनंद्वेवावरादादायधर्मतः॥  
कन्याप्रदानंविधिवदार्षेयोधर्मउच्यते॥२३॥

सहोभौचरतंधर्ममितिवाचानुभाष्यतु॥  
कन्याप्रदानमभ्यर्च्यप्राजापत्यविधिःस्मृतः॥२४॥

ज्ञातिभ्योद्रविणंदत्वाकन्यायाश्चैवशक्तितः॥  
कन्याप्रदानस्वच्छंदादासुरोधर्मउच्यते॥२५॥

इच्छयान्योन्यसंयोगःकन्यायाश्चवरस्यच॥  
गांधर्वःसविधिर्ज्ञेयोमैथुन्यःकामसंभवः॥२६॥

हत्वाछित्त्वाचभित्त्वाचक्रोशंतीरुदतींगृहात्॥  
प्रसह्यकन्याहरणंराक्षसोविधिरुच्यते॥२७॥

सुप्तांमत्तांप्रमत्तांचरहोयत्रोपगच्छति॥  
सपापिष्ठोविवाहानांपैशाचःकथितोऽष्टमः॥२८॥

जलपूर्वंद्विजाग्र्याणांकन्यादानंप्रशस्यते॥  
इतरेषांतुवर्णानामितरेतरकाम्यया॥२९॥

योयस्यैषांविवाहानांविभूनांकीर्तितोगुणः॥  
तंनिबोधतवैविप्राःसम्यक्कीर्तयतोमम॥३०॥

कुलानिदशपूर्वाणितथान्यानिदशैवतु॥  
सहितान्यात्मनाचैवमो

चयत्येनसोध्रुवम्॥३१॥

ब्राह्मीपुत्रःसुकृतद्दैवोढाजंसुतंशृणु॥  
दैवोढजसुतोविप्राःसप्तसप्तपरावरान्॥३२॥

आर्षोढजसुतःस्त्रीणांपुरुषांस्तारयेद्द्विजाः॥  
ब्राह्मादिषुविवाहेषुचतुर्ष्वेवानुपूर्वशः॥३३॥

ब्रह्मवर्चस्विनःपुत्राजायंतेशिष्टसंमताः॥  
रूपसत्वगुणोपेताधनवंतोयशस्विनः॥३४॥

पुत्रवंतोऽथधर्मिष्ठाजीवंतिचशतंसमाः॥  
इतरेषुनिबोधध्वंनृशंसानृतवादिनः॥३५॥

जायंतेदुर्विवाहेषुब्रह्म[^125]धर्मद्विषःसुताः॥  
अनिंदितैःस्त्रीविवाहैरनिंद्याभवतिप्रजा॥३६॥

[^125]: "परं ब्रह्मद्विषः-इ०पा०।"

निंदितैर्निंदितानृृणांतस्मान्निंद्यान्विवर्जयेत्॥  
करग्रहणसंस्काराःसवर्णाभवंतिवै॥३७॥

असवर्णास्वयंज्ञेयोविधिरुद्वाहकर्मणि॥  
बाणःक्षत्रिययाग्राह्यःप्रतोदोवैश्यकन्यया॥३८॥

वसनस्यदशाग्राह्यशूद्रयोत्कृष्टवेदने॥  
नकन्यायाःपिताविद्वान्गृह्णीयाच्छुल्कमण्वपि॥३९॥

गृह्णन्हिशुल्कंलोभेनस्यान्नरोऽपत्यविक्रयी॥  
स्त्रीधनानियेमोहादुपजीवंतिबांधवाः॥४०॥

नारीयानानिवस्त्रंवातेपापायांत्यधोगतिम्॥  
आर्षोगोमिथुनंशुल्कंकेचिदादुर्मृषैव[^126]तत्॥४१॥

[^126]: "महर्षयः-इ०पा०।"

अल्पोवापिमहान्वापिविक्रयस्तावदेवसः॥  
यासांनाददतेशुल्कंज्ञातयोनसविक्रयः॥४२॥

अर्हणंतत्कुमारीणामानृशंस्यंचकेवलम्॥  
इत्थंदारान्समासाद्यदेशमग्र्यंसमावसेत्॥४३॥

ब्राह्मणोद्विजशार्दूलयइच्छेद्विपुलंयशः॥

ऋषयऊचुः॥

कोदेशःपरमोब्रह्मन्कश्चपुण्योमतस्तव॥४४॥

प्रवसन्यत्रविप्रेंद्रयशःप्राप्नोतिकंजज॥

**ब्रह्मोवाच॥**

नहीयते[^127]यत्रधर्मश्चतुष्पात्सकलोद्विजाः॥४५॥

[^127]: "महीयते-इ०पा०।"

सदेशःपरमोविप्राःसचपुण्योमतोमम॥  
विद्वद्भिःसेवितोधर्मोयस्मिन्देशेप्रवर्तते॥४६॥

शास्त्रोक्तश्चापिविप्रेंद्राःसदेशःपरमोमतः॥

ऋषयऊचुः॥

विद्वद्भिःसेवितंधर्मंशास्त्रोक्तंचसुरोत्तम॥४७॥

वदास्मासुसुरश्रेष्ठकौतुकंपरमंहिनः॥

ब्रह्मोवाच॥

विद्वद्भिःसेवितःसद्भिर्नित्यमद्वेषरागिभिः॥४८॥

हृदयेनाभ्यनुज्ञातोयोधर्मस्तंनिबोधत॥  
कामात्मतानप्रशस्तानवेहास्याप्यकामता॥४९॥

काम्योहिवेदाधिगमःकर्मयोगश्चैवैदिकः॥  
संकल्पाज्जायतेकामोयज्ञाद्यानिचसर्वशः॥५०॥

व्रतानियमधर्माश्चसर्वेसंकल्पजाःस्मृताः॥  
कामादृतेक्रियाकारीदृश्यतेनेहकर्हिचित्॥५१॥

यद्यद्धिकुरुतेकश्चित्तत्तत्कामस्यचेष्टितम्॥  
निगमो[^128]धर्ममूलंस्यात्स्मृ

[^128]: " नियमा धर्ममूलं स्युः-इ०पा०।"

तिशीलेतथैवच॥५२॥

तथाचारश्चसाधूनामात्मनस्तुष्टिरेवच॥  
सर्वंतुसमवेक्षेतनिश्चितंज्ञानचक्षुषा॥५३॥

श्रुतिप्राधान्यतोविद्वान्स्वधर्मेनिवसेतवै॥  
श्रुतिस्मृत्युदितंधर्ममनुतिष्ठन्सदा[^129]नरः॥५४॥

[^129]: " हि मानवः-इ०पा०। "

प्राप्यचेहपरांकीर्तिंयातिशक्र[^130]सलोकताम्॥  
श्रुतिस्तुधर्मो[^131]विज्ञेयोधर्मशास्त्रंतुवैस्मृतिः॥५५॥

[^130]: "ब्रह्मसलोकताम्-इ०पा०। "

[^131]: "वेदः-इ०पा०।"

तेसर्वार्थेषुमीमांस्येताभ्यांधर्मोहिनिर्बभौ॥  
योऽवमन्येततेचोभेहेतुशास्त्राश्रयोद्विजः॥५६॥

ससाधुभिर्बहिष्कार्योनास्तिकोवेदनिन्दकः॥  
वेदःस्मृतिःसदाचारःस्वस्यचप्रियमात्मनः॥५७॥

एतच्चतुर्विधंविप्राःसाक्षाद्धर्मस्यलक्षणम्॥  
धर्मज्ञानंभवेद्विप्राअर्थकामेष्वसज्जताम्॥५८॥

धर्मंजिज्ञासमानानांप्रमाणान्नैगमंपरम्॥  
निषेकादिश्मशानांतंमन्त्रैर्यस्योदितोविधिः॥५९॥

अधिकारोभवेत्तस्यवेदेषुचजयेषुच॥  
सरस्वतीदृषद्वत्योर्देवनद्यो[^132]र्यदंतरम्॥६०॥

[^132]: "गिरिनद्योः-इ०पा०।"

तदेवनिर्मितंदेशंब्रह्मावर्तंप्रचक्षते॥  
तस्मिन्देशेयआचारःपारंपर्यक्रमागतः॥६१॥

वर्णानांसांतरालानांससदाचारउच्यते॥  
कुरुक्षेत्रंचमत्स्याश्चपंचालाःशूरसेनयः॥६२॥

एषब्रह्मर्षिदेशोवैब्रह्मावर्तादनंतरम्॥  
एतद्देशप्रसूतस्यसकाशादग्रजन्मनः॥६३॥

स्वस्वंचरित्रंशिक्षंतिपृथिव्यांसर्वमानवाः॥  
हिमवद्विंध्ययोर्मध्येयत्प्राग्विनशनादपि॥६४॥

प्रत्यगेवप्रयागाच्चमध्यदेशःप्रकीर्तितः॥  
आसमुद्रात्तुवैपूर्वादासमुद्रात्तुपश्चिमात्॥६५॥

तयोरेवांतरंगिर्योरार्यावर्त्तंविदुर्बुधाः॥  
अटतेयत्रकृष्णागौर्मृगोनित्यंस्वभावतः॥६६॥

सज्ञेयोयाज्ञिकोदेशोम्लेच्छदेशस्त्वतःपरः॥  
एतान्नित्यंशुभान्देशान्संश्रयीतद्विजोत्तमः॥६७॥

यस्मिन्कस्मिंश्चनिवसेत्पाद[^133]जोवृत्तिकर्शितः॥  
प्रकीर्तितेयंधर्मस्यबुधैर्योनिर्द्विजोत्तमाः॥६८॥

[^133]: " ब्राह्मणो वृत्तिकर्शितः-इ०पा०।"

संभवश्चास्यसर्वस्यसमासान्नतुविस्तरात्॥६९॥

इतिश्रीभविष्येमहापुराणेब्राह्मेपर्वणिविवाहधर्मवर्णनंनामसप्तमोऽध्यायः॥७॥॥छ॥

**ब्रह्मोवाच॥**

कर्तव्यंयद्गृहस्थेनतदिदानींनिबोधत॥  
गदतोद्विजशार्दूलविस्तराच्छास्त्रतस्तथा॥१॥

वैवाहिकेऽग्नौकुर्वीतगृह्यंकर्मयथाविधि॥  
शुभदेशाश्रयश्चैवपत्नीवैवाहिकीगृहे॥२॥

स्वाश्रयेणविनाशक्यंनयस्माद्रक्षणादिकम्॥  
वित्तानामिवदाराणामतस्तद्विधिरुच्यते॥३॥

हेतवोहित्रिवर्गस्यविपरीता[^134]स्तुमानद।  
अरक्षणाद्भवंत्यस्माद

[^134]: "विपरीतार्थसाधकाः-इ०पा०।"

मीषांरक्षणंमतम्॥४॥

निसर्गात्पुंस्यसंतोषाद्गुणदोषविमर्षतः॥  
दुष्टानांचापिसंसर्गाद्रक्ष्याएवचयोषितः॥५॥

पुरुषस्थानवेश्मानित्रिविधंप्राहुराश्रयम्॥  
वित्तानांरक्षणाद्यर्थमपूर्वाधिगमायच॥६॥

कुलीनोनीतिमान्प्राज्ञःसत्यसंधोदृढव्रतः॥  
विनीतोधार्मिकस्त्यागी[^135]विज्ञेयःपुरुषाश्रयः॥७॥

[^135]: " स्वामी-इ०पा०।"

नगरेखर्वटेखेटेग्रामेचापिक्रमागते॥  
यात्रावशाद्वानिवसेद्धार्मिकाद्यजनान्विते॥८॥

गुरुणानुमतस्तत्रग्रामण्यादिजनेनवा॥  
प्रतिवेश्माद्यबाधेनशुद्धंकुर्यान्निवेशनम्॥९॥

द्वार[^136]चत्वरशालानांसर्वकारुकवेश्मनाम्॥  
द्यूतसूनासुरावेशनटराजानुजीविनाम्॥१०॥

[^136]: "द्वारचत्वरनागानां शस्त्रकारकवेश्मनाम्॥ अतिन्यूनावरावेशनटरंगानुजीविनाम्॥पाखंडदेवतीर्थानाम्-इ०पा०।"

पाषंडदेववीथीनांराजमार्गकुलस्यच॥  
दूरात्सुगुप्तंकर्तव्यंजीविकाविभवोचितम्॥११॥

सापिधानैकनिष्काशंशुद्धपृष्ठंसमंततः॥  
सद्वृत्ताप्तजनाकीर्णमदुष्टप्रातिवेशिकम्॥१२॥

प्रागुदक्प्रवणेदेशेवास्तुविद्याविधानतः॥  
प्रविभक्तक्रियाकांक्षंसर्वर्तुकमनोहरम्॥१३॥

अर्चास्नानोदकागारगोष्ठागारमहानसैः॥  
युक्तंगोवाजिशालाभिःसदासीभृत्यकाश्रयैः॥१४॥

बाहिरंतःपुरेस्त्रीकंसर्वोपकरणैर्युतम्॥  
विभक्तशयनोद्देशमाप्तवृद्धैरधिष्ठितम्॥१५॥

अरक्षणाद्धिदाराणांवर्णसंकरजादयः॥  
दृष्टाहिबहवोदोषास्तस्माद्रक्ष्याःसदास्त्रियः॥१६॥

नह्यासांप्रदंदद्यान्नस्वातंत्र्यंनविश्वसेत्॥विश्वस्तवच्चचेष्टेतन्याय्यंभर्त्सनमाचरेत्॥१७॥

नाधिकारंक्वचिद्दद्यादृतेपाकादिकर्मणः॥  
स्त्रीणांग्रामीणवत्ताहिभोगायालंसुशासिता॥१८॥

नित्यंतत्कर्मयोगेनताःकर्तव्यानिरंतराः॥  
इत्येवंसर्वदाव्याप्तेःस्यादविद्यनिराश्रया॥१९॥

दौर्ग[^137]त्यमतिरूपंचाप्यसत्संगःस्वतंत्रता॥  
पानाशन[^138]कथागोष्ठीप्रियत्वाकर्मशीलता॥२०॥

[^137]: "सौगंध्यमतिरूपत्वमुत्सृजेच्च पतिव्रता-इ०पा०।"

[^138]: " पानगेयकथागोष्ठीप्रियत्वाकर्मशीलता-इ०पा०। ५ प्रसंगाद्यैस्तथासत्स्त्रीलिंगधारकशिल्पिभिः-इ०पा०।"

कुहकेक्षणिकामुंडाभिक्षुकीसूतिकादिभिः॥  
[गोप्रसंगैस्तथासद्भिर्लिंगियाचकशि](http://क "प्रसंगाद्यैस्तथासस्त्रीलिंगधारकशिल्पिभिः-इ० पा०।")ल्पिभिः॥२१॥

संवाहोद्यानयात्रासुद्यानेष्वामंत्रणादिषु॥  
प्रसंगस्तीर्थयात्रार्थंधर्मेषुप्रकटेषुच॥२२॥

विप्रयोगःसदाभर्त्रातज्ज्ञातिकुलनिःस्वता॥  
अमाधुर्यकदर्यत्वेभृशंपुंसांचवाच्यता॥२३॥

अतिक्रौर्यमतिक्षांतिरत्यंताभीतिपातनम्॥

स्त्रीभिर्जितत्वमत्यर्थंसत्यंतास्ताःसदोषताः॥२४॥

स्त्रीणां[^139]पत्युरधीनत्वात्पुमानेवहिनिंद्यते॥  
भर्तुरेवहितज्जाड्यंयद्भृत्यानामयोग्यता॥२५॥

[^139]: "स्त्रीणांपत्युरधीनत्वंप्रमाणैरधिगम्यते-इ०पा०।"

तस्माद्यथोदितास्त्वेतारक्ष्याःशासनताडनैः॥  
ताडनैश्चयथाकालंयथावत्समुपाचरेत्॥२६॥

परिगृह्यबहून्दारानुपचारैःसमोभवेत्॥  
यथाक्रमोचितैःकर्मदानसत्कारवासनैः॥२७॥

प्रथमोभिजनोधर्मोयोग्यत्वंचसुपुत्रता॥  
पक्षोवित्तंविशेत्स्त्रीणांमानंतत्कारणंतथा॥२८॥

तस्मान्मानंनकर्तव्यंहेयंचापितत्कृतम्॥  
गुरुत्वेलाघवेवापिसतांकार्यंनिबंधनम्॥२९॥

आकस्मिकेप्रयुंजानःप्रेक्षावान्मानलाघवे॥  
सयत्किंचनकारित्वाच्चयमेवैतिलाघवम्॥३०॥

यथामानापमानौहिप्रयुज्येतानिमित्ततः॥  
तन्निमित्ताजनत्यागेप्रयतंतेदाश्रिताः॥३१॥

एतदेवह्य[^140]पत्यानांज्ञेयंमाननकारणम्॥  

[^140]: "हि पत्नीनाम्-इ०पा०।"

यत्स्वा[^141]पत्यनिमित्तेषुप्रधानेकुलयोग्यते॥३२॥

[^141]: "समुत्पद्य निमित्तेषु प्रधाने गुणयोग्यता॥ यत्संयोगाश्रयं पुंसां महद्दुःखंवियोगवत्-इ०पा०।"

तत्संयोगात्सुखंपुंसांमहद्दुःखंवियोगतः॥  
तत्प्राप्तिःप्रतिहातव्यास्वार्थायैवप्रियाण्यपि॥३३॥

अतःस्वार्थैकनिष्ठोऽयंलोकःसर्वोऽवसीयते॥  
तत्प्रसिद्धिर्भवेदस्तमानाद्भ्रांतिविधायकः॥३४॥

ततोदारादिकाभृत्यानियंतव्यास्तथाद्विजाः॥  
यथेहामुत्रावाश्रेयःप्राप्नुयादुत्तरोत्तरम्॥३५॥

स्त्रीणांधर्मार्थकामेषुनातिसंधानमाचरेत्॥  
तासांतेष्वभिसंधानाद्भवेदात्माभिसंहितः॥३६॥

जायात्वर्धंशरीरस्यनृणांधर्मादिसाधने॥  
नातस्तासुव्यथांकांचित्प्रतिकूलंसमाचरेत्॥३७॥

यज्ञोत्सवादौनाकस्मात्कांचिदासांविशेषयेत्॥  
वस्त्रतांबूलदानादौप्रतिपत्तौसमोभवेत्॥३८॥

प्रियाप्रियत्वंभेदोहिकामतस्तुरहोगतः॥  
उपचारैःपुनर्वाक्यैस्तुल्यवृत्तिःप्रशस्यते॥३९॥

आर्तवेतुयुनःसर्वाउपगम्याःप्रियाइव॥  
पूर्वाभिजातधर्मार्थापुत्रिणीचोत्तरोत्तरम्॥४०॥

उदग्गच्छेदेनैनवविधिनानित्यमार्तवे॥  
तुल्यवृत्तिर्यथाकालंस्वंस्वंवासमखंडयन्॥४१॥

नित्यपर्यायवासानामपादानमसून्विदुः॥  
ऋतुदुःखंप्रमोदश्चतथापूर्वंसमागतः॥४२॥

अन्ययासहयद्दुःखंसदसद्वारहोगतम्॥  
उत्कंठितंवायत्किंचित्सपत्नीषुनतद्वसेत्॥४३॥

यत्किंचिदन्यसंबंधमन्यथाकथितंमिथः॥  
तस्यकुर्यादनिर्वेदमात्मनैव

विचिंतयेत्॥४४॥

अन्योन्यमत्सराख्यानैर्नतावाचापिभर्त्सयेत्॥  
गुणदोषौचविज्ञायस्वयंकुर्यान्ननिष्कलौ॥४५॥

वस्त्रालंकारभोज्यादौतदपत्येष्वनुक्रमात्॥  
मातृदोषाननादृत्यतुल्यदृष्टिःपिताभवेत्॥४६॥

अन्यस्यान्यगतैर्दोषैर्दूषणंनहिनीतिमत्॥  
यत्तुतेषामपत्यंतुतत्तुल्यमुभयोरपि॥४७॥

प्रीतिंद्वेषमभिप्रायंशौचाशौचगतागमान्॥  
बहिरंतश्चजानीयाद्दासगूढचरैःसदा॥४८॥

आत्मानमपिविज्ञायचित्तवृत्तेरनीश्वरम्॥  
विश्वसेतकथंस्त्रीषुसर्वाविनयधामसु॥४९॥

वृद्धदास्यःक्रमायाताधात्र्यश्चपरिचारिकाः॥  
तन्मातृपितृकाद्याश्चषंडवृद्धाश्चरामताः॥५०॥

विविधैस्तत्कथाख्यानैस्तुल्य[^142]शीलदयान्वितैः॥  
प्रविश्यांतरभिप्रायंविद्यात्कालेप्रयोजितैः॥५१॥

[^142]: "भावं विद्यात्प्रवृत्तिभिः-इ० पा०। "

तेषुतेषुकथार्थेषुकथ्यमानेषुलक्षयेत्॥  
मुखाकारादिभिर्लिंगैरभिप्रायंमनोगतम्॥५२॥

सीतारुंधतिसंबंधैस्तथाशाकुंतलादिभिः॥  
सदसच्चरिताख्यानैर्भावंविद्यात्प्रवृत्तितः॥५३॥

तद्दुष्टानामदुष्टेषुसाधूनामितरेषुच॥  
प्रीतिःकथाप्रबंधेषुस्यात्संख्यंपुरुषेष्वितः॥ ५४

एवमागमदुष्टाभ्यामनुमित्याचतत्वतः॥  
स्त्रीणांविदित्वाभिप्रायंवर्तेतासुयथोचितम्॥५५॥

स्त्रीभ्योविप्रतिपन्नाभ्यःप्राणैरपिवियोजनम्॥  
दृष्टंहिचयथा[^143]राज्ञामतोरक्षेत्प्रयत्नतः॥५६॥

[^143]: "तथा-इ० पा०।"

वेण्यागूढेनशास्त्रेणहतोराजाशुभध्वजः॥  
मेखलामणिनादेव्यासौवीरश्चनराधिपः॥५७॥

भ्रात्रादेवीप्रयुक्तेनभद्रसेनोनिपातितः॥  
तथापुत्रेणकारूषोघातितोदर्पणासिना॥५८॥

द्वौकाशिराजौवैंद्यौचानंदापुरयोषिता॥  
विषंप्रयुज्यपंचत्वमानीतौपूजितात्मकौ॥५९॥

एवमादिमहाभागाराजानोब्राह्मणाश्चह॥  
स्त्रीभिर्यत्रनिपात्यंतेतत्रान्येष्विहकाकथा॥६०॥

तस्मान्नित्याप्रमत्तेनजायारक्ष्याश्चनित्यशः॥  
यथावदुपचर्याश्चगुणदोषानुरूपतः॥६१॥

वैषम्यादुपचाराणांविकारैश्चानिमित्तजैः॥  
विशेषेणसपत्नीकैरकस्माच्चापिवेदनैः॥६२॥

असंभोगेचवाग्दंडपारुष्यादप्रसंगतः॥  
प्रद्वेषोभर्तरिस्त्रीणांप्रकोपश्चापिजायते॥६३॥

ततश्चायातिवार्धक्यमुद्वोढुश्चापिशत्रुताम्॥  
तस्मान्नतान्प्रयुंजीतदोषान्दारविनाशकान्॥६४॥

नचैताःस्वकुलाचारमधर्मंवापिचांजसा॥  
नगुणांश्चाप्युपेक्षंतेप्रकृत्याकिमुपीडिताः॥६५॥

सतीत्वेप्रायशःस्त्रीणांप्रदिष्टंकारणत्रयम्॥  
परपुंसामसंप्रीतिःप्रि

येप्रीतिःस्वरक्षणे॥६६॥

तस्मात्सुरक्षितानित्यमुपचारैर्यथोचितैः॥  
सुभृता[^144]नित्यकर्माणःकर्तव्यायोषितःसदा॥६७॥

[^144]: "स्वादृताः-इ० पा०।"

उत्तमांसामदानाभ्यांमध्यमाभ्यांतुमध्यमाम्॥  
पश्चिमाभ्यामुभाभ्यांचअधमांसंप्रसाधयेत्॥६८॥

भेददंडौप्रयुज्यापिप्रागपत्याद्यपेक्षया॥  
तच्छिष्टानांतदापश्चात्सामदानंप्रसाधने॥६९॥

यास्तुविध्वस्तचारित्राभर्तुश्चाहितकरिकाः॥  
त्याज्याएवस्त्रियःसद्भिः[^145]कालकूटविषोपमाः॥७०॥

[^145]: "सर्वाः-इ० पा०।"

इष्टाः[^146]कुलोद्गताःसाध्व्योविनीताभर्तृवत्सलाः॥  
सर्वदासाधनीयास्ताःसंप्रदायो[^147]त्तरोत्तरैः॥७१॥

[^146]: "हृष्टाः कुलोद्भवाः-इ० पा०।"

[^147]: "अप्रमादोत्तरोत्तरैः-इ० पा०।"

एवमेवयथोद्दिष्टंस्त्रीवृत्तंयोनुतिष्ठति॥  
प्राप्नोत्येवससंपूर्णंत्रिवर्गं[^148]लोकसंभवम्॥७२॥

[^148]: "स्त्रीवर्गंलोकसंमतम्-इ० पा०। "

इतिश्रीभविष्येमहापुराणेब्राह्मेपर्वणिविवाहधर्मेषुस्त्रीविषयेनरवृत्तंनामाष्टमोऽध्यायः॥८॥छ॥

॥ ब्रह्मोवाच॥

एवंस्त्रीषुमनुष्याणांवृत्तिरुक्तासमासतः॥  
सांप्रतंचमनुष्येषुस्त्रीणांसमुपदिश्यते॥१॥

सम्यगाराधनात्पुंसांरति[^149]र्वृत्तिश्चयोषितः॥  
पुत्राःस्वर्गाद्यदृष्टंचतस्मादिष्टोहितद्विधिः॥२॥

[^149]: "रतिर्भवति योषिताम्-इ० पा०।"

कर्तव्यंनामयत्किंचित्सर्वंविधि[^150]मपेक्ष्यते॥  
व्यक्तिमायातिवैफल्यंतदेवारब्धमन्यथा॥३॥

[^150]: "स्थिर-इ० पा०।"

विध्यपेक्षीणिसर्वाणिकार्याण्यविफ[^151]लान्यपि॥  
हेतुभृतास्त्रिवर्गस्यमहारंभाविशेषतः॥४॥

[^151]: "अल्पफलानि च-इ० पा०।"

सर्वसाध्याविधिज्ञानमागमैकनिबंधनम्॥  
साध्यंदृष्टमदृष्टंचद्वयंविधिनिषेधयोः॥५॥

शास्त्राधिकारोनस्त्रीणांनग्रंथानांचधारणे॥  
तस्मादिहान्येमन्यंतेतच्छासनमनर्थकम्॥६॥

आगमैकक्रियायोगेस्त्रीणामध्यधिकारिता॥  
मृतेभर्तरिसाध्वीस्यादित्यादौस्मृतिभाषितम्॥७॥

तस्मात्कार्यमकार्यंवाविज्ञायप्रभुरागमात्॥  
गुणदोषेषुताःसम्यक्छास्तिराजाप्रजाइव॥८॥

संत्येवप्रमदाःकाश्चिद्विशेषाधिगतागमाः॥  
यत्तुशास्त्राधिकारित्वंवचनंस्यान्निरर्थकम्॥९॥

केचिद्वेदविदोविप्राःकृत्यैर्वेषक्रियापराः॥  
तथापि[^152]जातिमात्रेणतएवात्राधिकारिणः॥१०॥

[^152]: "तत्रापि-इ०पा०।"

क्रियन्तेवेदशास्त्रज्ञैःप्रयोगाःशास्त्रलौकिकाः॥  
स्थितमेषामदूरेपिशास्त्रमेवनिबंधनम्॥११॥

व्याधधीवरगोपालप्रभृतीनांचदृश्यते॥  
विष्ट्यंगारकसौर्यादिदिनानांपरिवर्जनम्॥१२॥

गम्यागम्यादिकार्येयंनियताचारसंस्थितिः॥  
लोकानांशास्त्रवाक्यानांप्राणाःस्वेष्टनिबं

धनाः॥१३॥

तस्माच्चतुर्णांवर्णानामाश्रमाणांचसर्वशः॥  
मुख्यगौणादिभेदानांज्ञेयाशास्त्राधिकारिता॥१४॥

पौर्वापर्यंतुविज्ञातुमशक्यंलोकशास्त्रयोः॥  
तच्छास्त्रमेवमंतव्यंयथाकर्मशरीरवत्॥१५॥

आगमेचपुराणेचद्विधैवनास्तिकग्रहम्॥  
मार्गंमहद्भिराचीर्णंप्रपद्येताविकल्पधीः॥१६॥

मूलंगृहस्थधर्माणांयस्मान्नार्यःपतिव्रताः॥  
तस्मादासांप्रवक्ष्यामिभर्तुराराधनेविधिम्॥१७॥

 इतिश्रीभविष्येमहापुराणेब्राह्मेपर्वणिआगमप्रशंसानामनवमोऽध्यायः॥९॥छ॥

ब्रह्मोवाच॥

आराध्यानांहिसर्वेषामयमाराधनेविधिः  
चित्त[^153]ज्ञानानुवृत्तिश्चहितैषित्वंचसर्वदा॥१॥

[^153]: "वृत्तज्ञानानुवृत्तिश्च-इ०पा०। "

कन्यापुनर्भूर्वेश्याचत्रिविधाएवयोषितः॥  
प्रियामध्याप्रियाचैवयोग्यामध्येतरातथा॥२॥

समाश्रेष्ठाचनीचाचभूयोपित्रिविधाःपुनः॥  
पूर्व[^154]वत्परयोर्वृत्तिरिष्टानुक्त्याप्रियाप्रिये॥३॥

[^154]: "पूर्ववत्परयोर्वृत्तिं विद्यान्मुक्त्वा प्रियागसम्-इ०पा०। "

अधमाप्रिययोरत्रपतिपत्न्यादिकामता॥  
निषिद्धानांतुभक्षादितद्धियत्नाद्विधीयते॥४॥

एक[^155]द्वित्वबहुत्वाद्यायेभेदाःसमुदाहृताः॥  
ज्येष्ठादिवृत्तेवक्ष्यामस्तानशेषाद्विजोत्तमाः५॥

[^155]: "एकाद्विर्बहुनारीणाम्-इ०पा०। "

वृत्तंचद्विविधंस्त्रीणांबाह्यमाभ्यंतरंतथा॥  
भर्तुरन्यजनेबाह्यंतस्याःशारीरमांतरम्॥६॥

ज्ञातीतरविभागेनतद्बाह्यंद्विविधंपुनः॥  
पूज्यंतुल्यंकनिष्ठंचतत्प्रत्येकंपुनस्त्रिधा॥७॥

रहोरतंप्रकाशंचशारीरमपितत्त्रिधा॥  
भर्तुश्चित्तानुकूल्येनप्रयोक्तव्यंयथोचितम्॥८॥

मातापितास्वसाभ्रातापितृव्याचार्यमातुलाः॥  
सभार्या[^156]भगिनीभर्ताभर्तृमातृपितृष्वसा॥९॥

[^156]: " सभक्ता-इ०पा०"

धात्रीवृद्धांगनादिश्चयस्तत्राप्तसमोजनः॥  
प्रथमोढासपत्नीचस्त्रीणांमान्यतमोगणः[^157]॥१०॥

[^157]: " गुणः-इ०पा०। "

एषामेवत्वपत्यादिभगिनीभ्रातरस्तथा॥  
कनिष्ठाभर्तुरित्यादिभार्याश्चाप्तसमोमतः॥११॥

हीनोऽन्यःशासनीयस्तुतत्रतावन्नविद्यते॥  
योग्यतासुतसौभाग्यैर्नयावत्स्यात्प्रतिष्ठिता॥१२॥

यत्रापिगुरुभर्तृृणामानुकूल्येनसर्वदा॥  
वृत्तिःप्रशस्यतेस्त्रीणांपूजा[^158]चाराविरोधिनी॥१३॥

[^158]: "पूज्यदाराविरोधिनी-इ०पा०।"

देवरैःपतिमित्रैश्चपरिहासक्रियोचितैः॥  
विविक्तदेशावस्थानंवर्जयेदतिनर्मच॥१४॥

प्रायशोहिकुलस्त्रीणांशीलविध्वंसहेतवः॥  
दुष्टयोगोरहोनित्यंस्वातंत्र्यमतिनर्मता॥१५॥

दुष्टसंगेत्वरास्त्रीणांयुवभिर्नर्मनोचितम्॥  
निर्भेषतास्वतंत्राणांसाफल्यंरहसिव्रजेत्॥१६॥

पुंसोदुष्टेंगिताकारान्दुष्टभावप्रयोजितान्॥  
भ्रातृवत्पितृवच्चैतान्पश्यंतीपरिवर्जयेत्॥१७॥

पुंसोऽन्याग्रहमालापस्मितविप्रेक्षितानिच॥  
करांत[^159]रेणद्रव्याणांनिबंधं[^160]ग्रहणार्पणम्॥१८॥

[^159]: "कालान्तरेण-इ०पा०। "

[^160]: " विरुद्धम्-इ०पा०।"

द्वारप्रदेशावस्थानंराजमार्गावलोकनम्॥  
प्रेक्षोद्यानादिशीलत्वंनिरुध्याद्देशमालयम्॥१९॥

बहूनांदर्शनेस्थानंदृष्टिवाक्कायचापलम्॥  
ष्ठीवनत्वंससीत्कारमुच्चैर्हसितजल्पितम्॥२०॥

सांगत्यंलिंगिदुष्टस्त्रीभिक्षुकीक्षणिकादिभिः॥  
मंत्रमंडलदीक्षायांसक्तिःसंवसनेषुच॥२१॥

इत्येवमादिदुर्वृत्तंप्रायोदुष्टजनोचितम्॥  
वर्जयेत्परिरक्षंतीकुलत्रितयवाच्यताम्॥२२॥

इतिश्रीभविष्येमहापुराणेब्राह्मेपर्वणिस्त्रीदुर्वृत्तंनामदशमोऽध्यायः॥१०॥छ॥

ब्रह्मोवाच॥

यापतिंदैवतंपश्येन्मनोवाक्कायकर्मभिः॥  
तच्छरीरार्धजातेवसर्वदाहितमाचरेत्॥१॥

तत्प्रियांप्रियवत्पश्येत्तद्द्वेष्यांद्वेष्यवत्सदा॥  
अधर्मानर्थयुक्तेभ्योऽयुक्ताचास्यनिवर्तते॥२॥

प्रियंकिमस्यकिंपथ्यंसाम्यंचास्यकथंभवेत्॥  
ज्ञात्वैवंसर्वभृत्येषुनप्रमाद्येतवैद्विजाः॥३॥

देवतापितृकार्येषुभर्तुःस्नानाशनादिषु॥  
सत्कारेऽभ्यागतानांचयथौचित्यंनहापयेत्॥४॥

वेश्मात्माचशरीरंहिगृहिणीनांद्विधाकृतम्॥  
संस्कर्तव्यंप्रयत्नेनप्रथमंपश्चिमादपि॥५॥

कृत्वावेश्मसुसंमृष्टंत्रिकालविहितार्चनम्॥  
वृत्तकर्मोपभोगानांसंस्कर्तव्यंयथोचितम्॥६॥

प्रातर्मध्यापराण्हेषुबहिर्मध्यांतरेषुच॥  
गृहसंमार्जनंकृत्वानिष्कारान्ननिशिक्षिपेत्॥७॥

गोमहिष्यादिशालानांतत्पुरीषादिमात्रकम्॥  
व्यपनेयंतुयत्नेनसंमार्जन्याप्रसाधनम्॥८॥

दासकर्मकरादीनांबाह्याभ्यंतरचारिणाम्॥  
पोषणादिविधिंविद्यादनुष्ठानंचकर्मसु॥९॥

शाकंमूलफलादीनांवल्लीनामौषधस्यच॥  
संग्रहःसर्वबीजानांयथाकालंयथाबलम्॥१०॥

ताम्रकांस्यायसादीनांकाष्ठवेणु[^161]मयस्यच॥  
मृन्मयानांचभांडानांविविधानांचसंग्रहम्॥११॥

[^161]: " अश्ममयस्य-इ०पा०। "

कुंडकादिजलद्रोण्याकलशोदंचतालुकाः॥  
शाकपात्राण्यनेकानिस्नेहानांगोरसस्यच॥१२॥

मुशलंकंडनीयंतुयंत्रकंचूर्ण[^162]चालनी॥  
दोहन्योनेत्रकंमंथामंडन्यःशृंखलानिच॥१३॥

[^162]: "शूर्पवर्धिनी-इ०पा०।"

संदंशःकुंडिकाशूलाःपट्टपिप्पलकोदृषत्॥  
डाविकाहस्तकोदर्वीभ्राष्ट्रस्फुटलका

निच॥१४॥

तुलाप्रस्थादिमानानिमार्जन्यःपिटकानिच॥  
सर्वमेतत्प्रकुर्वीतप्रयत्नेनचसर्वदा॥१५॥

हिंग्वादिकमथोजाजीपिपल्योमरिचानिच॥  
राजिकाधान्यकंशुंठीत्रिचतुर्जातकानिच॥१६॥

लवणंक्षारवर्णाश्चसौवीरकपरूषकौ॥  
द्विदलामलकंचिंचासर्वाश्चस्नेहजातयः॥१७॥

शुष्ककाष्ठानिवल्लूरमरिष्टापिष्टमाषयोः॥  
विकाराःपयसश्चापिविविधाःकंदजातयः॥१८॥

नित्यनैमित्तिकानांहिकार्याणामुपयोगतः॥  
सर्वमित्यादिसंग्राह्यंयथावद्विभवोचितम्॥१९॥

यत्कार्याणांसमुत्पत्तावुपाहर्तुंनदृश्यते॥  
तत्प्रागेवयथायोगंसंगृह्णीयात्प्रयत्नतः॥२०॥

धान्यानांघृष्टपिष्टानांक्षुण्णोपहतयोरपि॥  
भृशंशुष्कार्द्रसिद्धानांक्षयवृद्धीनिरूपयेत्॥२१॥

इतिश्रीभविष्येमहापुराणेब्राह्मेपर्वणिगृहधर्मवर्णनंनामैकादशोऽध्यायः॥११॥छ॥

ब्रह्मोवाच॥

व्रीहीणांकोद्रवाणांचसारधर्म[^163]मुदारकः॥  
कंगुकोद्रवयोर्ज्ञेयोवरटःपंचभागकः॥१॥

[^163]: "सारमर्धमुदारकः-इ०पा०।"

पंचभागान्प्रियंगूनांशालीनांचत्रयोऽष्टच॥  
चणकानांतृतीयांशःसमक्षुण्णंत्रयंविदुः॥२॥

पानीय[^164]यवगोधूमंपिष्टधान्यचतुष्टयम्॥  
तुल्यमेवावगंतव्यंमुद्गामाषास्तिलायवाः॥३॥

[^164]: "यमनीयवगोधूमम्-इ०पा०। "

पंचभागादिकाघृष्टागोधूमाःसक्तवस्तथा॥  
कुल्माषाःपिष्टमांसंचसम्यगर्धाधिकंभवेत्॥४॥

सिद्धंतदेवद्विगुणंपुन्नाकोयावकस्तथा॥  
कंगुकोद्रवयोरन्नंचणको[^165]दारकस्यच॥५॥

[^165]: "यवकोदारवस्यच-इ०पा०।"

द्विगुणं[^166]चीनकानांचव्रीहीणांचचतुर्गुणम्॥  
शालेःपंचगुणंविद्यात्पुराणेत्वतिरिच्यते॥६॥

[^166]: "त्रिगुणम्-इ०पा०।"

क्रियापाकविशेषास्तुवृद्धिरेवोपदिश्यते॥  
निमित्तस्यवरान्नस्यतद्वृद्धिर्द्विगुणाभवेत्॥७॥

तस्माद्भूयोविरूढस्यचतुर्भागोविवर्धते॥  
लाजाधानाःकलायाश्चभृष्टाद्विगुणवृद्धयः॥८॥

भ्रष्टव्यानामतोऽन्येषांपंचभागोऽधिकोमतः॥  
चापकानांचपिष्टानांपादहीनाःकलायजाः॥९॥

मुद्गमाषमसूराणामर्धपादावरोभवेत्॥  
क्लिन्नशुष्कवरान्नानांहानिर्वृद्धिर्विशिष्यते॥१०॥

तथार्धेनतुशोध्यानामाढक्यामुद्गमाषयोः॥  
मसूराणांचजानीयात्क्षयंपंचमभागकम्॥११॥

षड्भागेनातसीतैलंसिद्धार्थककपित्थयोः॥  
तथानिंबक[^167]दंबादौविद्यात्पंचमभागकम्॥१२॥

[^167]: "कुसुंभादेः-इ०पा०।"

तिलेंगुदीमधू[^168]कानांनक्तमालकुसुंभयोः॥  
जानीयात्पादुकंतैलंखलमन्यत्प्रचक्षते॥१३॥

[^168]: "माषकाणाम्-इ०पा०।"

क्षेत्रकालक्रियादिभ्यःक्षयादेर्व्यभिचारतः॥  
प्रत्यक्षीकृत्यतान्सम्यगनुमित्यावधारयेत्॥१४॥

क्षीरदोषेगवांप्रस्थं[^169]महर्षीणांचसर्पिषः॥  
पादाधिकमजावीनामुत्पादंतद्विदोविदुः॥१५॥

[^169]: " ब्रह्मन्-इ०पा०।"

सुभूमितृणकालेभ्योवृद्धिर्वाक्षीरसर्पिषाम्॥  
अतस्तेषांविधातव्योह्यर्था[^170]दवोविनिश्चयः॥१६॥

[^170]: "तत्तद्भागविनिश्चयः-इ०पा०। "

प्रत्यक्षीकृत्ययत्नेनपक्षमासांतरेतथा॥  
पयोवृत्तैर्गवादीनांकुर्यात्संभवनिर्णयम्॥१७॥

कार्पासकृमिकोषोत्थमंधक्षौमादिकर्तनम्॥  
कुणिपंग्धयोषाभिर्विधवाभिश्चकारयेत्॥१८॥

बालवृद्धांधकार्पण्यंयत्कर्तव्यमवश्यतः॥  
विनियोगंनयेत्सर्वंप्रियोपग्रहपूर्वकम्॥१९॥

कर्मणामंतरालेषुप्रोषितेचापिभर्तरि॥  
स्वयंवैतदनुष्ठेयंनित्यानांचाविरोधतः॥२०॥

शूद्राणांस्थूलसूक्ष्मत्वंबहुत्वंचव्ययाव्ययौ॥  
मत्वाविशेषंकुर्वीतचेतनप्रतिपत्तिषु॥२१॥

कारयेद्वस्त्रधान्यादिस्वाप्त[^171]वृद्धैरधिष्टितम्॥  
शूद्राणांक्षयवृद्ध्यादिमंतव्यंवेतनानिच॥२२॥

[^171]: "आयुवृद्धैः-इ०पा०।"

क्षौमकार्पासयोर्विद्यात्सूत्रंपंचमभागकम्॥  
देशकालादिभागात्तुप्रत्यक्षादेवनिर्णयः॥२३॥

अवघातेनतूलस्यक्षयोविंशतिभागकम्॥  
छन्नांव्याप्तांतुवातेनतद्वदूर्णांप्रचक्षते॥२४॥

पंचाशद्भागिकींहानिंसूत्रेकुर्वीतलक्षणात्[^172]॥  
वृद्धिस्तुमंडसंपर्काद्दशैकादशिकाभवेत्॥२५॥

[^172]: "लेखनादिति पाठः।"

श्लक्ष्णमध्यमसूत्राणामर्धाधिकसमंभवेत्॥  
स्थूलानांतुपुनर्मूल्यात्पादोनंवालचेतनम्॥२६॥

कर्मणॊभूरिभेदत्वाद्देश[^173]कालप्रभेदतः॥  
तद्विद्भ्यएवबोद्धव्योवालचेतननिश्चयः॥२७॥

[^173]: "देशकालमसिद्धितः-इ० प०।"

स्थूलंदिनत्रयंदेयंमध्यमंचत्रिरात्रिकम्॥  
सूक्ष्ममापक्षतोमृष्ट[^174]मासात्तत्परिकर्मकम्॥  
यदत्रक्षयवृद्धादितदुत्सर्गाप्रदर्शितम्॥२८॥

[^174]: " गृष्टम्-इ०पा०। "

कालकर्त्रादिभेदेनव्यभिचारोपिदृश्यते॥  
शय्यासनान्यनेकानिकंबलाश्चतुराश्रिकाः॥२९॥

कंबुकाचावकोषाश्चमध्यारक्ताश्चभूरिशः॥  
गुरुबालादिवृद्धानामभ्यागतजनस्यच॥३०॥

भोगायानुगतोभर्ताकुर्याद्विविधमात्रकम्॥  
यदस्यश्वशुरादीनांकल्पितंशयनादिकम्॥३१॥

भर्तुश्चैवविशेषेणतदन्येननसंकरेत्॥  
वस्त्रंमाल्यमलंकारंविधृतंदेवरादिभिः॥३२॥

नधारयेन्नचैतेषामाक्रमेच्छयनानिवा॥  
पिण्याकनककुट्टा[^175]श्चकालरूक्षाणियानिच॥३३॥

[^175]: "कोद्राश्च-इ०पा०।"

हेयंपर्युषिताद्यन्नंगोभक्तेनोपयोजयेत्॥  
कुलानांबहुधेनूनांगोध्यक्षव्रजजीविनाम्॥३४॥

किलाटगविकादीनांभक्तार्थमुपयोजनम्॥  
दध्नःसमाहरेत्सर्पिर्दुहेद्वत्सान्नपीडयेत्॥३५॥

वर्षाशरद्वसंतेषुद्वौकालावन्यदासकृत्॥  
तक्रंवाप्युपयुंजीतश्ववराहादिपोषणे॥३६॥

पिण्याकक्लेदनार्थंवाविक्रेयंवातदर्हयेत्॥  
वृत्तिंधान्यहिरण्येनगोपादीनांप्रकल्पयेत्॥३७॥

तेहिक्षीरव्रतालोभादुपहन्युस्तदन्वयान्॥  
दोहकालंगवांदोग्धानातिवर्तेतवैद्विजाः॥३८॥

प्रसरोदकयोर्गोपामंथकस्यचमंथकाः॥  
मासमेकंयथास्तन्यंमासमेकंस्तनद्वयम्॥३९॥

सततंपाययेदूर्ध्वंस्तनमेकंस्तनद्वयम्॥  
तिलपिष्टाभिःपिंडाभिस्तृणेनलवणेनच॥४०॥

वारिणाचयथाकालंपुष्णीयादितिवत्सकान्॥  
जरद्गुर्गर्भिणीधेनुर्वत्सावत्सतरीतथा॥४१॥

पंचानांसमभागेनघासंयूथेप्रकल्पयेत्॥  
एकोगोपालकस्तस्यत्रयाणाममथवाद्वयम्॥४२॥

पंचानांवत्सकश्चैकःप्रवरास्तुपृथक्पृथक्॥  
गोचरस्यानयनार्थंव्यालानांत्रासनायच[^176]॥४३॥

[^176]: "शासनायच-इ०पा०।"

घंटाकर्णान्निबध्नीयुःशोभारक्षार्थमेवच॥  
पशव्येव्यालनिर्मुक्तेदेशेभूरितृणोदके॥४४॥

अभूतदुष्टेवारण्येसदाकुर्वीतगोकुलम्॥  
सगुप्तमटवीवासंनित्यंकुर्यादजाविकम्॥४५॥

ऊर्णांवर्षेद्विरादद्याच्चैत्राश्वयुजमासयोः॥  
यूथेवृषादशैतासांचत्वारःपंचवागवा॥४६॥

अश्वोष्ट्रमहिषाणांचयथास्युःसुखसेविताः॥  
विद्यात्कृषीवलादीनांयोगंकृषिककर्मसु॥४७॥

भक्तवेतनलाभंचकर्मकालानुरूपतः॥  
क्षेत्रकेदारवाटेषुभृत्यानांकर्मकुर्वताम्॥४८॥

खलेषु[^177]चविजानीयात्क्रियायोगंप्रतिक्षणम्॥  
योग्यतातिशयंमत्वाकर्मयोगेषुकस्यचित्॥४९॥

[^177]: " स्थलेषु-इ०पा०।"

ग्रासाच्छादशिरोभ्यंगैर्विशेषंतस्यकारयेत्॥  
पद्मशकादिवापानांकंदबीजादिजन्मनाम्॥५०॥

संग्रहःसर्वबीजानांकालेवापःसुभूमिषु॥  
जातानांरक्षणंसम्यग्रक्षितानांचसंग्रहः॥५१॥

तेषांचसंगृहीतानांयथावन्निवपक्रिया॥  
गृहमूलंस्त्रियश्चैवधान्यमूलोगृहाश्रमः॥५२॥

तस्माद्धान्येषुभक्तेषुनकुर्यान्मुक्तहस्तताम्॥  
धान्यंतुसंचितंनित्यंमितोभक्तपरिव्ययः॥५३॥

नचान्नेमुक्तहस्तत्वंगृहिणीनांप्रशस्यते॥  
अल्पमित्येवनावज्ञांचरेदनेषुवैद्विजाः॥५४॥

मधुवल्मीकयोर्वृद्धिंक्षयंदृष्ट्वाजनस्यच॥  
येकेचिदिहनिर्दिष्टाव्यापाराःपुरुषोचिताः॥५५॥

दंपत्योरैक्यमास्थायतद्धिदानप्रसंगतः॥  
संत्येवपुरुषालोकेस्त्रीप्रधानाःसहस्रशः॥५६॥

तेषुतासांप्रयोक्तृत्वाददोषइतिगृह्यताम्॥  
एवंयोग्यतयायु

क्ताःसौभाग्येनोद्यमेनच॥५७॥

सम्यगाराध्यभर्तारंतत्रैनंवशमानयेत्॥

 इतिश्रीभविष्येमहापुराणेब्राह्मेपर्वणिस्त्रीधर्मेद्वादशोऽध्यायः॥१२॥

ब्रह्मोवाच॥

प्रथमंप्रतिबुध्येतप्रवर्तेतस्वकर्मसु॥  
पश्चाद्भृत्यजनस्यापिभुंजीतचशयीत॥१॥

भर्त्राविरहितास्त्रीचश्वश्रूभ्यांचविशेषतः॥  
देहलींनातिवर्तेतप्रतीकारे[^178]महत्यपि॥२॥

[^178]: "प्रतीहासे-इ०पा०। "

उत्थायप्रथमंभर्तुरविज्ञाताननिष्क्रमेत्॥  
क्षपायांसावशेषायांरात्रौवावासरादिषु॥३॥

तद्वासभवनस्यैवशनैराहूयकार्मिकान्॥  
स्वव्यापारेषुतान्सर्वांस्तत्रतत्रनियोजयेत्॥४॥

विबुद्धस्यततोभर्तुर्निर्वर्त्यावश्यकंविधिम्॥  
गृहकार्याणिसर्वाणिविदधीताप्रमादतः॥५॥

मुक्त्वावासकनेपथ्यंकर्मयोग्यंविधायच॥  
तत्कालोचितकर्तव्यमनुतिष्ठेद्यथाक्रमम्॥६॥

महानसंसुसंमृष्टंचुल्ल्यादिविहितार्चनम्॥  
सर्वोपकरणोपेतमसंबाधमनाविलम्॥७॥

नचातिगुह्यंप्रकटंप्रविभक्तक्रियाश्रयम्॥  
भर्तुराप्तजनाकीर्णंगूढंकक्षादिवर्जितम्॥८॥

तत्रपाकादिभांडानिबहिरंतश्चकारयेत्॥  
निर्णिक्तमलपंकानिशुक्तिवल्कादिचूर्णकैः॥९॥

निशिंकुर्वीतधूमार्चिःशोधितानिदिवातपैः॥  
दधिपात्राणिकुर्वीतसदैवांतरितानिच॥१०॥

साधुकारितदुग्धेषुशोधितेषुदिवातपे॥  
ईषद्गृह्योक्तपात्रेषुस्वच्छंयेनभवेद्दधि॥११॥

स्नेहगोरसपाकादिकृत्वासुप्रत्यवेक्षितम्॥  
कुर्यात्स्वयमधिष्ठायभर्तुःपाकविधिक्रियाम्॥१२॥

किंप्रियंचकिमाग्नेयंषड्रसाभ्यंतरेषुच॥  
किंपथ्यंकिमपथ्यंचस्वास्थ्यं[^179]वास्यकथंभवेत्॥१३॥

[^179]: "सात्म्यं चास्य यथा भवेत्-इ०पा०।"

इतियत्नाद्विजानीयादनुष्ठेयंचतत्तथा॥  
नित्यानुरागंसत्कारमाहारंसुपरीक्षितम्॥१४॥

महानसादौकुर्वीतजनमाप्तंक्रमागतम्॥  
शत्रुंदायादसंबंधंक्रुद्धभीतावमानितम्॥१५॥

अवाच्योपगृहीतंवानैवमादीनियोजयेत्॥  
पुनःपुनःप्रतिष्ठाप्यगुप्तंस्वयमधिष्ठितम्॥१६॥

भर्तुराहारपानादिविदध्यादप्रमादतः॥  
पाकंनिर्वर्त्यमात्राणांकृत्वास्वेदप्रमार्जनम्॥१७॥

गंधतांबूलमाल्यादिकिंचिदादायमात्रया॥  
यथौचित्यादितत्कालेभर्तुर्विनयसंभ्रमैः॥१८॥

तत्कालानुगतात्यर्थमाहारमुपपादयेत्॥  
स्वभावामयकालानांवैपरीत्येनसर्वदा॥१९॥

सर्वमाहारपानादिप्रयोज्यंतद्विदोजगुः॥  
हीनतुल्यादिकत्वेनभर्तापश्यतियंयथा॥२०॥

तत्तथैवाधिकंपश्येन्न्यायतःप्रतिपत्तिषु॥  
सापत्नकान्यपत्यानिपश्येत्स्वेभ्योविशेषतः॥२१॥

भगिनीवत्स

पत्नीश्चतद्बंधून्निजबंधुवत्॥  
ग्रासाच्छादशिरोभ्यंगस्रानमंडनकादिकम्॥२२॥

सपत्नीनामकृत्वातुआत्मनोऽपिनकारयेत्॥  
व्याधितानांचिकित्सार्थमौषधादिकमादरात्॥२३॥

विदध्यादात्मनस्तासांसर्वाश्रितजनस्यच॥  
तच्छोकेशुचमादद्यात्तत्तुष्टौमुदमावहेत्॥२४॥

भृत्यबंधुसपत्नीनांतुल्यदुःखसुखाभवेत्॥  
लब्धावकाशाःशृण्वंतिनिशिसुप्तोत्थिताःक्रमात्॥२५॥

अन्यत्रव्ययकर्तारंपतिंरहसिबोधयेत्॥  
यदवद्यंसपत्नीनांस्वयमस्मैनतद्वदेत्॥२६॥

दौःशील्यादितुसापायंगूढमस्मैनिवेदयेत्॥  
दुर्भगामनपत्यांवाभर्त्राचातितिरस्कृताम्॥२७॥

अदुष्टां[^180]सम्यगाश्वास्यतेनैतामनुकूलयेत्॥  
तथावाग्दंडपारुष्यैर्जनंभर्त्राविपीडितम्॥२८॥

[^180]: "अधस्तां सम्यगावास्य तस्यै चान्नं प्रकल्पयेत्-इ०पा०। "

कुर्याद्विधेयमाश्वास्यनचेद्दोषायतद्भवेत्॥  
मत्वात्मनोनपत्यत्वंकालंचापिगतंबहु॥२९॥

संतानादिकमुद्दिश्यकार्यमात्मनिवेदनम्॥  
यच्चान्यदपिजानीयात्किंचिदस्यचिकीर्षितम्॥३०॥

तत्किलाजानतीवास्यसिद्धमेवप्रदर्शयेत्॥  
वैवाहिकंविधिंभर्तुःसर्वंकृत्वाससंभ्रमम्॥३१॥

परिणीतांचतांपश्येन्नित्यंभगिनिकामिव॥  
पूजांसंबंधिवर्गस्यमंगलंमंडलानिच॥३२॥

कुर्यादभिनवोढायाःसुप्रहृष्टेनचेतसा॥  
मातृवच्छिक्षयेदेनांगृहकृत्येष्वमत्सरा॥३३॥

प्रदेशिकविधिंवास्याविदध्याद्यत्नतःस्वयम्॥  
एवंभर्तुरभिप्रायंसर्वमित्यादिकारयेत्॥३४॥

सुखार्थंवापिसंत्यज्यस्त्रीणांभर्ताधिदेवता॥  
भर्ताधिदेवतानार्यावर्णाब्राह्मणदेवताः॥३५॥

ब्राह्मणाह्यग्निदेवास्तुप्रजाराजन्यदेवताः॥  
तासांत्रिवर्गसंसिद्धौप्रदिष्टंकारणद्वयम्॥३६॥

भर्तुर्यदनुकूलत्वंयच्चशीलमविप्लुतम्॥  
नतथायौवनंलोकेनापिरूपंनभूषणम्॥३७॥

यथाप्रियानुकूलत्वंसिद्धंशश्वदनौषधम्॥  
वयोरूपादिहारिण्योदृश्यंतेदुर्भगाःस्त्रियः॥३८॥

वल्लभामंदरूपाश्चबव्ह्योगलितयौवनाः॥  
तस्मात्प्रियत्वंलोकानांनिदानंयोग्यता[^181]परम्॥३९॥

[^181]: " क्षमता परा-इ०पा०।"

तान्विनान्येगुणावंध्याःसर्वेऽनर्थकृतोपिवा॥  
तस्मात्सर्वप्रयत्नेनविदध्यादात्मयोग्यताम्॥४०॥

परचित्तज्ञताचास्यामूलंसर्वक्रियास्विह॥  
बहिरागच्छतोज्ञात्वाकालंसंमृज्यभूमिकाम्॥४१॥

सज्जीकृतासनातिष्ठेत्तस्याज्ञांप्रतितत्परा॥  
स्वयंप्रक्षालयेत्पादावुत्थाप्यपरिचारिकाम्॥४२॥

तालवृंतादिकैःकुर्याच्छ्रमस्वेदापनोदनम्॥  
आहारस्नानपानादौसस्पृहंयत्रल॥२५॥

क्षयेत्॥४३॥

तदिंगितज्ञातत्त्वेनसिद्धमस्मैनिवेदयेत्॥  
सपत्नीपतिबंधूनांभर्तृचित्तानुकूल्यतः॥४४॥

प्रतिपत्तिंप्रयुंजीतस्वबंधूनांनवैतथा  
तेषुचात्मनिचज्ञात्वाभर्तृचित्तंप्रसादयेत्॥४५॥

प्रतिपत्तिंतथाप्येषांनाद्रियेतस्वबंधुषु॥  
अपिभर्तुरभिप्रेतंनारीतत्कुलवासिनी॥४६॥

सत्कारैर्निजबंधूनांतेननोपैतिवाच्यताम्॥  
पूज्यएवहिसंबंधःसर्वावस्थासुयोषिताम्॥४७॥

कस्ततोऽप्युपकारांशंलिप्सेतकुलजःपुमान्॥  
संपूज्यस्वसुतांतस्मैविधिवत्प्रतिपाद्यते॥४८॥

ततोऽस्यालिप्सतेनामकिमकार्यमतःपरम्॥  
कन्यांप्रदायवैर्वृत्तिरात्मनःपरिकल्प्यते॥४९॥

दासभंडनटादीनांमार्गोयंनमहात्मनाम्॥  
तस्मात्स्त्रीबांधवानित्यंप्रीतिमात्रैकसाधिनीम्॥५०॥

प्रतिपत्तिंसमादद्युःसंबंधिभ्यःप्रसंगिनीम्॥  
तस्याभर्तरिरक्षेतप्रीतिंलोकेचवाच्यताम्॥५१॥

आत्मनोऽसत्प्रवादंचचेष्टेरन्साधुवृत्तयः॥  
एवंविज्ञायसद्वृत्तंस्त्रीवर्त्तेतथासदा॥५२॥

येनतत्परिवर्गस्यभवेद्भर्तुश्चसंमता॥  
प्रियापिसाधुवृत्तापिविख्याताभिजनापिच॥५३॥

जनापवादात्संप्रापसीतानर्थंसुदारुणम्॥  
सर्वस्यामिषभूतत्वाद्गुणदोषानभिज्ञतः॥५४॥

प्रायेणाविनयौचित्यात्स्त्रीणांवृत्तंहिदुष्करम्॥  
अगृह्यत्वान्मनोवृत्तेःप्रायःकपटदर्शनात्॥५५॥

निरंकुशत्वाल्लोकस्यनिर्वाच्याविरलाःस्त्रियः॥  
दैवयोगादयोगत्वाद्व्यवहारानभिज्ञतः॥५६॥

वाच्यतापत्तयोदृष्टाःस्त्रीणांशुद्धेपिचेतसि॥  
तासांदैवप्रतीकारोनोपभोगादृतेभवेत्॥५७॥

चारित्रंलोकवृत्तंचएतयोर्विदुरौषधम्॥  
हिंदोलकादिक्रीडायांप्रसक्तांतरुणींनिशि॥५८॥

रममाणांविटैःसार्धंविधवांस्वैरचारिणीम्॥  
वृद्धादिभार्यांसज्जायांयानगेयादिसंगिनीम्॥५९॥

काश्रद्दध्यात्सतीत्येवंसाध्वीमपिहियोषितम्॥  
यौचासामिंगिताकारौसंदिग्धार्थप्रसाधकौ॥६०॥

तयोस्तत्वपरिज्ञानेविषयोयोगिनांयदि॥  
तस्माद्यथोक्तमाचारमनुतिष्ठेत्सुसंयुता॥६१॥

मिथ्यालग्नोऽप्यसद्वादःकंपयत्येवतत्कुलम्॥  
त्रिकुल्यावाच्यतारक्ष्याप्रतिष्ठाप्यथसंततिः॥६२॥

भर्तुस्त्रिवर्गसिद्धिश्चसाध्यंतत्कुलयोषिताम्॥  
पातयंत्येवदौःशील्यादात्मानंसकुलत्रयम्॥६३॥

उद्धरंतितदैवैताःस्त्रियश्चारित्रभूषणाः॥  
भर्तृचित्तानुकूलत्वंयासांशीलमविच्युतम्[^182]॥६४॥

[^182]: "न विप्लुतम्-इ० पा०।"

तासांरत्नसुवर्णादिभारएवनमण्डनम्॥  
लोकज्ञानेपराकोटिःपत्यौभक्तिश्चशाश्वती॥६५॥

शुद्धान्वयानांनारीणांविद्यादेतत्कुलव्रतम्॥  
तस्माल्लोकश्चभर्ताचसम्यगाराधितोयया॥६६॥

धर्म

मर्थंचकामंचसैवाप्नोतिनिरत्यया॥६७॥

इतिश्रीभविष्येमहापुराणेब्राह्मेपर्वणिस्त्रीधर्मकथनेत्रयोदशोऽध्यायः॥१३॥छ॥

ब्रह्मोवाच॥

प्रोषितेमंडनंस्त्रीणांपत्यौमंगलमात्रकम्॥  
निष्पादनंचयत्नेनतदारब्धस्यकर्मणः॥१॥

शय्यागुरुसमीपेस्याद्देहसंस्कारवर्जनम्॥  
समुपार्जनमर्थानांव्ययानांपरिहापणम्॥२॥

व्रतोपवासतात्पर्यंतद्वार्तापरिमार्गणम्॥  
दैवज्ञेक्षणिकप्रश्नोदेवानामुपयाचनम्॥३॥

नित्यंतस्यागमाशंसाक्षेमार्थंदेवपूजनम्॥  
नचात्युज्ज्वलवेषत्वंनसदातैलधारणम्॥४॥

ज्ञातिवेश्मनगंतव्यंसकाम[^183]गमनेनच॥  
गुरूणामाज्ञयायावद्भर्तुराप्तजनैःसह॥५॥

[^183]: "अवश्यं गमनेन च-इ०पा०।"

तत्रापिनचिरंतिष्ठेत्स्नानादीन्वापिनाचरेत्॥  
यावदर्थंक्षणंस्थित्वाततःशीघ्रंसमाचरेत्॥६॥

आगतेप्रकृतिस्थैवकृत्वातात्कालिकंविधिम्॥  
मुक्तप्रवासनेपथ्येत्स्नातेभुक्तवतिप्रिये॥७॥

आत्मानंसमलंकृत्यसविशेषंमुदान्विता॥  
देवपूजोपहारादीन्दद्यात्प्रागुपपादितान्॥८॥

कनिष्ठामातृवज्ज्येष्ठांतदपत्यानिचात्मवत्॥  
पश्येत्तत्परिवर्गंतुनित्यंस्वपरिवर्गवत्॥९॥

तत्पुरोनासनंतिष्ठेत्पींतनामंत्रयीतच॥  
तदभिप्रायतःकुर्यात्प्रवृत्तिंसर्वकर्मसु॥१०॥

नसंसृजेततद्द्विष्टैःसख्यंकुर्वीततत्प्रियैः॥  
जनमाप्ततमंतस्यसदाभर्तुश्चमानयेत्॥११॥

पैतृकात्समुपानीतंवसुसौगंधिकादिकम्॥  
तस्मैनिवेद्यात्मतयातदातदुपयोजयेत्॥१२॥

सोपितत्प्रीतयेकिंचिदादद्यादल्पमूल्यकम्॥  
संगोप्यमातृवत्स्थेयंतत्तथैवोपयोजयेत्॥१३॥

तत्प्रीत्यर्थंगृहीतंयद्वैलक्ष्यादिनिवृत्तये॥  
सविशेषंप्रसंगेनतस्यै[^184]तत्प्रतिपादयेत्॥१४॥

[^184]: "तस्मै-इ०पा०। "

स्त्रीणांयदेतत्सापत्न्यंपरंमात्सर्यकारणम्॥  
तस्मात्तत्परिहर्तव्यंपरमोदार[^185]चर्यया॥१५॥

[^185]: " परमोदारकर्मणा-इ०पा०।"

तथाकल्पितनेपथ्याभर्तुःपर्यायवासरे॥  
ह्रियमादायमानेवपतिंगच्छेद्विसर्जिता॥१६॥

गत्वारहसिभर्तारंतत्कालोचितसंभ्रमैः॥  
तद्भावानुगतैस्तैस्तैःसविशेषमुपाचरेत्॥१७॥

प्रतिबुध्यततःकालेसविशेषंत्रपान्विता॥  
ज्येष्ठायावसतिंगच्छेद्विशेषेणतथापुनः॥१८॥

अप्रातिकूल्यंज्येष्ठायाहितमन्यत्रयोषितः॥  
ततःशनैस्त्ववच्छिद्यपतिंस्ववशमानयेत्॥१९॥

बहिःपाकादियोगेनचतुःषष्ट्यारहोगतम्॥  
ज्येष्ठामतिशयानेवभर्तारमुपरंजयेत्॥२०॥

प्रागल्भ्यंरहसिस्त्रीणांलज्जाधिक्यंततोऽन्यदा॥  
चित्तज्ञानानुवृत्तिश्चपत्यौसंसेवनंपरम्॥२१॥

एवमाराध्य

भर्तारंगृहमाक्रम्यचक्रमात्॥  
गौरवंप्रतिपत्तिंवाज्येष्ठादिषुनहापयेत्॥२२॥

गृहव्यापारदानेषुपतिंगूढंतथावदेत्॥  
अधिकुर्यादनिच्छंतीज्येष्ठैवेनांयथाबलात्॥२३॥

सापिविज्ञायभर्तारंकनिष्ठाकृष्टमानसम्॥  
विश्रामंप्रार्थयेदेनामधिकुर्यात्सुतामिव॥२४॥

मत्वाभर्तुरभिप्रेतंरक्षंतीनिजगौरवम्॥  
कृतंभर्त्रनुकूलंस्यात्तदिष्टायानुमोदयेत्॥२५॥

स्वामिनोयदभिप्रेतंभृत्यैःकिंक्रियतेऽन्यथा॥  
क्लिश्यतेतत्रमूढात्मापरतंत्रोवृथाजनः॥२६॥

तस्मात्सर्वास्ववस्थासुमनोवाक्कायकर्मभिः॥  
हितंस्वाम्यनुकूलत्वंनारीणांतुविशेषतः॥२७॥

सापिज्येष्ठापतिंचैवगृहतंत्रंचसर्वदा॥  
समावर्ज्य[^186]गुणैर्धीराप्रागवस्थांनविस्मरेत्॥२८॥

[^186]: "विज्ञायाथ-इ०पा०।"

नसौभाग्यमदंकुर्यान्नचौद्धत्यादिविक्रियाम्॥  
नितरामानतिंगच्छेत्सदा[^187]नार्यभयादिव॥२९॥

[^187]: "स्विन्नाकार्यभरादिषु-इ०पा०।"

यथायोग्यतयापत्यौसौभाग्यमभिवर्धते॥  
स्पर्धयेच्चकुलस्त्रीणांप्रश्रयोपाधिकंतथा॥३०॥

एवमाराध्यभर्तारंतत्कार्येष्वप्रमादिनी॥  
पूज्यानांपूजनेनित्यंभृत्यानांभरणेषुच॥३१॥

गुणानामर्जनेनित्यंशीलवत्परिरक्षणे॥  
प्रेत्यचेहचनिर्द्वंद्वंसुखमाप्नोत्यनुत्तमम्॥३२॥

**इतिश्रीभविष्येमहापुराणेब्राह्मेपर्वणिस्त्रीधर्मेषुसपत्नीकर्तव्यवर्णनंनामचतुर्दशोऽध्यायः॥१४॥छ॥**

**ब्रह्मोवाच॥**

दुर्भगाचपुनर्नित्यमुपवासादितत्परा॥  
बाह्येषुपतिकृत्येषुस्याद्विशेषाभियोगिनी॥१॥

नप्रशंसांसपत्नीषुनिंदांचापितथात्मनि॥  
असूयांभर्तुरीर्ष्यांवाप्रणयंवापिदर्शयेत्॥२॥

मद्विधायाहिबह्वेतत्तच्चात्यंतिकमश्रुते॥  
यदस्यायुष्मतोयावाभार्याशब्दाभिधेयताम्॥३॥

नचनिर्भूषणातिष्ठेन्नचाप्युद्धतभूषणा॥  
नान्यदागंधमाल्यादिग्राह्यंपत्युपचारतः[^188]॥४॥

[^188]: "गायत्युपचारतः-इ०पा०।"

तन्न्यूनंसर्वशोग्राह्यंवल्लभायाविशेषतः॥  
भूषणंगंधमाल्यंतुतावत्कालमलक्षितम्॥५॥

संबाधानांप्रदेशानांनित्यंस्वेदादिमार्जनम्॥  
दंतनासादिपंकानांविगंधस्यचशोधनम्॥६॥

निमित्तंभर्तुरेतासांयत्किचिदभिलक्षयेत्॥  
नानेनवातयोर्यत्नंविदध्यादंगमार्जने॥७॥

सर्वासांचसपत्नीनांसर्वत्रानुगताभवेत्॥  
वैतसींवृत्तिमास्थायवल्लभायाविशेषतः॥८॥

अन्यस्यायदनुष्ठेयंयन्नसीदेत्समर्पितम्॥  
भर्तुश्चाविदितंयत्नात्तत्कुर्यादविरोधिचेत्॥९॥

कोशवस्त्रान्नतांबूलगंधपानौषधादिकम्॥  
तत्सर्वमनियुक्तानांदोषवत्वाद्विरुध्यते॥१०॥

यत्तुमुक्तमनुष्ठेयंगृहसंमार्जनादिकम्॥  
स्त्रीणामनधिकारेऽपिप्रायस्तद्वि

धिरुच्यते॥११॥

अभ्यंगोद्वर्तनंस्नानंभोजनमडनानिच॥  
कुर्याद्भर्तुरपत्यानांधात्रीकर्मणिसादरम्॥१२॥

आत्मवत्तान्यपत्यानिसाधयत्यनुयोगतः॥  
स्वेनाप्यमीषांवित्तेनविदध्यान्मंडनादिकम्॥१३॥

भोगःस्वयमपत्यैर्वास्त्रीवित्तस्यपतिर्विधा॥  
पूर्वेवयस्यंभिनंद्यपश्चिमेचोपयोजनम्॥१४॥

उभयोगस्तुवामावाकर्मजःपृथगेवसः॥  
सद्वृत्तेत्वधिकांख्यातिंकुर्वीतक्रिययापुनः॥१५॥

नकापिदुर्भगानामसुभगानामजातितः॥  
व्यवहाराद्भवत्येषनिर्देशोरिपुमित्रवत्॥१६॥

भर्तृचित्तापरिज्ञानात्तदनुष्ठानतोऽपिवा॥  
वृत्तैर्लोकविरुद्धैश्चयांतिदुर्भगतांस्त्रियः॥१७॥

आनुकूल्यान्मनोवृत्तेःपरोऽपिप्रियतांव्रजेत्॥  
प्रातिकूल्यान्निजोप्याशुप्रियःप्रद्वेष्यतामियात्॥१८॥

तस्मात्सर्वास्ववस्थासुमनोवाक्कायकर्मभिः॥  
प्रियंसमाचरेन्नित्यंतच्चित्तानुविधायिनी॥१९॥

यामन्यांकामयेत्तासांतंतयासंप्रयोजयेत्॥  
कुपितांचप्रियांकांचिद्यत्नादस्मैप्रसादयेत्॥२०॥

तत्पादपरिचर्यायांगात्र[^189]संवाहनेतथा॥  
पीडनेशिरसश्चैवपरंकौशलमभ्यसेत्॥२१॥

[^189]: "पादसंवाहने तथा-इ०पा०।"

पीडनंमृदुमध्यंचगात्रावस्थाविशेषतः॥  
मुखगात्रादिभिर्लिंगैःप्रयोज्यंतत्सुखावहम्॥२२॥

बाहूरुकटि[^190]पृष्ठेषुस्कंधेशिरसिपादयोः॥  
गाढमर्दनमिच्छंतिप्रायोन्यत्रापिमध्यमम्॥२३॥

[^190]: "कटिगुह्येषु-इ०पा०। "

निर्मांसेषुप्रदेशेषुनाभिमूलेषुमर्मसु॥  
हृद्गंडककपोलादाविच्छंतिमृदुमर्दनम्॥२४॥

गाढंजाग्रदवस्थायामर्धसुप्तस्यमध्यमम्॥  
किंचित्सपरिघातंचमृदुसुप्तस्यनेतिवा॥२५॥

विरुद्धंसर्वगात्रेषुलोमवत्सुविशेषतः॥  
उत्कंडूयत्सुसोद्धर्षंस्नेहाक्तेषुचमर्दनम्॥२६॥

स्पर्शाद्रोमांचजननंसनखच्छुरितंशनैः॥  
पुलकोल्लेखनोपेतंशिरःकंडूश्चपार्श्वयोः॥२७॥

तेषुतेषुचगात्रेषुतत्प्रयोज्यंतथातथा॥  
निद्रागमायतत्कालेरागसंधुक्षणायच॥२८॥

तिष्ठत[^191]श्चोपविष्टस्यजाग्रतःस्वपतोऽपिवा॥  
संवाहनंप्रशंसंतियदत्यर्थंसुखावहम्॥२९॥

[^191]: " संविष्टस्योपविष्टस्य-इ०पा०।"

नैष्पंद्यंपुलकोद्भेदोगात्राणामक्षिमीलनम्॥  
तत्प्रदेशार्पणंकिंचिद्बुध्येद्विकृतिदर्शनम्॥३०॥

ऊरुमूलादिसंदेशेतत्पाणिप्रतिपीडनम्॥  
लक्षये[^192]न्निपुणायत्रतत्रैवाधिकमाचरेत्॥३१॥

[^192]: " न क्षयंति व्रणा यत्र-इ०पा०।"

एवमेवयथोद्दिष्टंस्त्रीवृत्तंयानुतिष्ठति॥  
पतिमाराध्यसंपूर्णंत्रिवर्गंसाधिगच्छति[^193]॥३२॥

[^193]: "अधितिष्ठति-इ०पा०।"

 इतिश्रीभविष्येमहापुराणेब्राह्मेपर्वणिस्त्रीधर्मेषुपंचदशोऽध्यायः॥१५॥छ॥

सुमंतुरुवाच॥

इत्युक्त्वाभगवान्ब्रह्मास्त्रीलक्षणमशेषतः॥  
सद्वृत्तंतथास्त्रीणांजगामसहिमालयम्॥१॥

ऋषयश्चतथाजग्मुःस्वानिधिष्ण्यान्यशेषतः॥  
स्त्रीलक्षणंतथावृत्तंश्रुत्वाकृत्स्नंमहीपते॥२॥

इत्थंलक्षणसंपन्नांभार्यांप्राप्यमहीपते॥  
कर्तव्यंयद्गृहस्थेनतदिदानींनिबोधमे॥३॥

वैवाहिकाग्नौकुर्वीतगृह्यंकर्मयथाविधि॥  
पंचयज्ञविधानंतुपक्तिंकुर्यात्सदागृही॥४॥

पंचसूनागृहस्थस्यतेनस्वर्गंनगच्छति॥  
कंडनीपेषणीचुल्लीउदकुंभःप्रमार्जनी॥५॥

आसांक्रमेणसर्वासांविशुद्ध्यर्थं[^194]मनीषिभिः॥  
पंचोद्दिष्टामहायज्ञाःप्रत्यहंगृहमेधिनाम्॥६॥

[^194]: "निकृत्त्यर्थम्-इ०पा०।"

अध्यापनंब्रह्मयज्ञःपितृयज्ञश्चतर्पणम्॥  
होमोदैवोबलिर्भौमस्तथान्योऽतिथिपूजनम्॥७॥

पंचैतान्योमहायज्ञान्नहापयतिशक्तितः॥  
सगृहेपिवसन्नित्यंसूनादोषैर्नलिप्यते॥८॥

देवतातिथिभृत्यानांपितॄणामात्मनश्चयः॥  
ननिर्वपतिपंचानामुच्छ्वसन्नचजीवति॥९॥

शतानीकउवाच॥

यस्यनास्तिगृहेत्वग्निःसमृतोनात्रसंशयः  
नप्तपूजयितुंशक्तोदेवादीन्ब्राह्मणोत्तमः॥१०॥

निरग्निकस्यविप्रस्यकथंदेवादयोद्विज॥  
प्रीताःस्युःशांतयेतस्यपरंकौतूहलंमम॥११॥

सुमंतुरुवाच॥

साधुष्पृष्टोऽस्मिराजेंद्रश्रूयतांपरमंवचः॥  
अनग्नयस्तुयेविप्रास्तेषांश्रेयोऽभिधीयते॥१२॥

व्रतोपवासनियमैर्नानादानै[^195]स्तथानृप॥  
देवादयोभवंत्येवप्रीतास्तेषांनसंशयः॥१३॥

[^195]: "स्तुतिदानैः-इ०पा०।"

विशेषादुपवासेनतिथौकिलमहीपते॥  
प्रीतादेवादयस्तेषांभवंतिकुरुनंदन॥१४॥

शतानीकउवाच॥

भगवंस्त्वंतिथीन्ब्रूहितिथीनांचविधिंचमे॥  
प्राशनंगुह्यधर्मांमश्चउपवासविधीनपि॥१५॥

मुच्येमयेनपापौघात्त्वत्प्रसादाद्द्विजोत्तम॥  
संसाराच्चापिविप्रेन्द्रश्रेयसेजगतस्तथा॥१६॥

सुमंतुरुवाच॥

शृणुकौरवकर्माणितिथिगुह्याश्रितानितु॥  
श्रुतानिघ्नंतिपापानिउपोषितफलानिच॥१७॥

प्रतिपदिक्षीरप्राशनंद्वितीयायांलवणवर्जनम्॥  
तृतीयायांतिलान्नंप्राश्नीयाच्चतुर्थंक्षीराशनश्चपंचम्याम्॥  
फलाशनःसदाषष्ट्यांशाकाशनःसप्तम्यांबिल्वाहारोष्टम्यांतु॥१८॥

पिष्टाशनोनवम्यामनग्निपाकाहारोदशम्या॥मेकादश्यांघृताहारोद्वादश्यांपायसाहारः॥  
त्रयोदश्यांगोमूत्राहारश्चतुर्दश्यांयवान्नाहारः॥१९॥

कुशोदकप्राशनःपौर्णमास्यां

कस्यचित्॥५४॥

हैहयैस्तालजंघैश्चतुरुष्कैर्यवनैःशकैः॥  
उपोषिताइहात्रैवब्राह्मणत्वमभीप्सुभिः[^196]॥५५॥

[^196]: "च लंभितम्-इ० पा०।"

इत्येषापरमापुण्याशिवापापहरातथा॥  
पठितोपासिताराजञ्छ्रद्धयाच[^197]श्रुतातथा॥५६॥

[^197]: "अत्र विशेषतः-इ० पा०।"

माहात्म्यंचापियोप्यस्याःशृणुयान्मानवोनृप॥  
ऋद्धिंवृद्धिंतथाकीर्तिंशिवंचाप्यदिवंव्रजेत्॥५७॥

इतिश्रीभविष्येमहापुराणेशतसहस्रार्धसंहितायांब्राह्मेपर्वणिप्रतिपत्कल्पेषोडशोऽध्यायः॥१६॥॥छ॥

शतानीकउवाच॥

ब्रूहिमेविस्तराद्ब्रह्मन्प्रति[^198]पत्कृत्यमादरात्॥  
ब्रह्मपूजाविधानंचपूजनेयत्रवैफलम्॥१॥

[^198]: "प्रतिपत्कल्पम्-इ०पा०। "

सुमंतुरुवाच॥

शृणुष्वैकमनाराजन्कथयाम्येषशांतिदम्॥  
पूर्वमेकार्णवेघोरेनष्ठेस्थावरजंगमे॥२॥

स्वयंभूरभवद्देवःसुरज्येष्ठश्चतुर्मुखः॥  
ससर्जलोकान्देवांश्चभूतानिविविधानिच॥३॥

कायेनमनसावाचाजंगमस्थावराणिच॥  
पितायःसर्वदेवानांभूतानांचपितामहः॥ ४॥

तस्मादेषसदापूज्योयतोलोकगुरुःपरः॥  
सृजत्येषजगत्कृत्स्नंपातिसंहरतेतथा॥५॥

रुद्रोऽस्यमनसोजातोविष्णुर्जातोऽस्य[^199]वक्षसः॥  
मुखेभ्यश्चतुरोवेदावेदांगानिचकृत्स्रशः॥६॥

[^199]: "च-इ०पा०।"

देवाप्सरसगंधर्वाःसयक्षोरगराक्षसाः॥  
पूजयंतिसदावीरविरिंचिंसुरनायकम्॥७॥

सर्वंब्रह्ममयंलोकंसर्वंब्रह्मणिसंस्थितम्॥  
तस्मात्समर्चयेद्ब्रह्मन्यइच्छेच्छ्रेयआत्मनः॥८॥

योनपूजयतेभक्त्यासुरज्येष्ठ[^200]सुरेश्वरम्॥  
नसनाकस्यराज्यस्यनचमोक्षस्यभाजनम्॥९॥

[^200]: " विरिंचिं सर्वकामदम्-इ०पा०।"

यस्तुपूजयतेभक्त्याविरिंचिंभुवनेश्वरम्॥  
सनाकराज्यमोक्षेषुक्षिंप्रंभवतिभाजनम्॥१०॥

तस्मात्सौम्यमनाभूत्वायावज्जीवंप्रतिज्ञया॥  
अर्चयित्वासदादेवमापन्नोपिनरोनृप॥११॥

वरंदेहपरित्यागोवरंनरकसंभवः॥  
नत्वेवापूज्यभुंजतिदेवंवैपद्मसंभवम्॥१२॥

सदापूजयतेयस्तुवीरभक्त्यापितामहम्॥  
मनुष्यचर्मणानद्धःसवेधानात्रसंशयः॥१३॥

नहिवेधार्चनात्किंचित्पुण्यमभ्यधिकंभवेत्॥  
इतिविज्ञाययत्नेनपूजनीयःसदाविधिः॥१४॥

योब्रह्माणंद्वेष्टिमोहात्सर्वदेवनमस्कृतम्॥  
नरोनरकगामीस्यात्तस्यसंभाषणादपि॥१५॥

ब्रह्मणोर्चांप्रतिष्ठाप्यसर्वयत्नैर्विधानतः॥  
यत्पुण्यंफलमाप्नोतितदेकाग्रमनाःशृणु॥१६॥

सर्वयज्ञतपोदानतीर्थवेदेषुयत्फलम्॥  
तत्फलंकोटिगुणितंलभेद्वेधःप्रतिष्ठया॥१७॥

कंजजंस्थापयेद्यस्तुकृत्वाशालांमनोरमाम्॥  
सर्वागमोदितंपुण्यंकोटिकोटिगुणंलभेत्॥१८॥

मातृजान्पितृजांश्चैवयां

चैवोद्वहतेस्त्रियम्॥  
कुलैकविंशमुत्तार्यब्रह्मलोकेमहीयते॥१९॥

भुक्त्वातुविपुलान्भोगान्प्रलयेसमुपस्थिते॥  
ज्ञानयोगंसमासाद्यसतत्रैवविमुच्यते॥२०॥

अथवाराज्यमाकांक्षेज्जायतेसंभवांतरे॥  
सप्तद्वीपसमुद्रायांक्षितावधिपतिर्भवेत्॥२१॥

त्रिसंध्यंयोजपेद्ब्रह्मकृत्वाष्टदलपंकजम्॥  
पौर्णमास्याःप्रतिपदितस्यपुण्यफलंशृणु॥२२॥

अनेनैवसदेहेनब्रह्मासंतिष्ठतेक्षितौ॥  
पापहासर्वमर्त्यानांदर्शनात्स्पर्शनादपि॥२३॥

उद्धृत्यदिविसंस्थाप्यकुलानामेकविंशतिम्॥  
तैःकुलैःसहितोनित्यंमोदतेगोगतो[^201]नृप॥२४॥

[^201]: "गां भूमिंगतः-भूमिष्ठ एवेत्यर्थः।"

अप्येकवारंयोभक्त्यापूजयेत्पद्मसंभवम्॥  
पद्मस्थमूर्तिमंतंवाब्रह्मलोकंगच्छति॥२५॥

पुण्यक्षयात्क्षितिंप्राप्यभवेत्क्षितिपतिर्महान्॥  
वेदवेदांगतत्त्वज्ञोब्राह्मणश्चापिजायते॥२६॥

नतत्तपोभिरत्युग्रैर्नचसर्वैर्महामखैः॥  
गच्छेद्ब्रह्मपुरंदिव्यंमुक्त्वाभक्तिपरात्मिकान्॥२७॥

मृद्दार्वैष्टकशैलंवायःकुर्याद्ब्राह्मणोगृहम्॥  
त्रिःसप्तकुलसंयुक्तोब्रह्मलोकेमहीयते॥२८॥

मृन्मयात्कोटिगुणितंफलंदार्विष्टकामये॥  
इष्टकाद्विगुणंपुण्यंकृतेशैलमयेगृहे॥२९॥

क्रीडमानोपियःकुर्याच्छालांवैब्रह्मणोनृप॥  
ब्रह्मलोकेसलभतेविमानंसर्वकामिकम्॥३०॥

पुष्पमालापरिक्षिप्तंकिंकिणीजालभूषितम्॥  
दोलाविक्षेपसंपन्नंघंटाचामरभूषितम्॥३१॥

मुक्तादामवितानेनशोभितंसूर्यसप्रभम्॥  
अप्सरोगणसंकीर्णं[सर्वकामसुखप्रदम्](http://क "सर्वकामदम्-इ०पा०।")॥३२॥

तत्रोषित्वामहाभोगीक्रीडमानःसदासुरैः॥  
पुनरागत्यलोकेस्मिन्राजाभवतिधार्मिकः॥३३॥

पश्यन्परिहरञ्जन्तून्मृदुपूर्वंमहीपते॥  
शनैःसंमार्जनंकुर्वश्चान्द्रायणफलंभवेत्॥३४॥

वस्त्रपूतेनतोयेनयःकुर्यादुपलेपनम्॥  
पश्यन्परिहरञ्जंतूंश्चांद्रायणफलंलभेत्॥३५॥

नैरंतर्येणयःकुर्यात्पक्षंसंमार्जनार्चनम्॥  
युगकोटिशतंसाग्रंब्रह्मलोकेमहीयते॥३६॥

तस्यांतेसचतुर्वेदःसुरूपःप्रियदर्शनः॥  
आढ्यःसर्वगुणोपेतोराजाभवतिधार्मिकः॥३७॥

कपटेनापियःकुर्याद्ब्रह्मशालांसुमानद॥  
संमार्जनादिवैकर्मसोऽपिप्राप्नोतितत्फलम्॥३८॥

तावद्भ्रमंतिसंसारेदुःखशोकभयप्लुताः॥  
नभवंतिसुरश्रेष्ठेयावद्भक्तामहीपते॥३९॥

समासक्तंयथाचितंजंतोर्विषयगोचरे॥  
यद्येवंब्रह्मणिन्यस्तंकोनमुच्येतबंधनात्॥४०॥

खंडस्फुटितसंस्कारंशालायांयःकरोतिवै॥  
आरामावसथाद्येषुलभते

**मौक्तिकंफलम्॥४१॥**

**नास्तिब्रह्मसमोदेवो[^202]नास्तिब्रह्मसमोगुरुः॥  
नास्तिब्रह्मसमंज्ञानंनास्तिवेधःसमंतपः॥४२॥**

[^202]: "लोके-इ०पा०।"

**प्रतिपद्यादिसर्वेषुदेवसेषूत्सवेषुच॥  
पर्व[^203]कालेषुपुण्येषुपौर्णमास्यांविशेषतः॥४३॥**

[^203]: "सर्वकालेषु-इ०पा०।"

**शंखभेर्यादिनिर्घोषैर्महद्भिर्गेयसंयुतैः॥  
कुर्यान्नीराजनंदेवेसुर[^204]ज्येष्ठेचतुर्मुखे॥४४॥**

[^204]: "भक्तिपूर्वम्-इ०पा०।"

**यावत्पर्वाणिविधिनाकुर्यान्नीराजनंनृप॥  
तावद्युगसहस्राणिब्रह्मलोकेमहीयते॥४५॥**

**स्नानकालेत्रिसंध्यंतुयःकुर्यान्नृत्यवादनम्॥  
गीतंवामुखवाद्यंवातस्यपुण्यफलंशृणु॥४६॥**

**यावंत्यहानिकुरुतेगेयनृत्यादिवादनम्॥  
तावद्युगसहस्राणिब्रह्मलोकेमहीयते॥४७॥**

**कपिलापंचगव्येनकुशवारियुतेनच॥  
स्रापयेन्मंत्रपूतेनब्राह्मंस्नानंहितत्स्मृतम्॥४८॥**

**कपिलापंचगव्येनदधिक्षीरघृतेनच॥  
स्नानंशत[^205]गुणंज्ञेयमितरेषांनराधिप॥४९॥**

[^205]: " दशगुणम्-इ०पा०।"

**देवाग्निकार्यमुद्दिश्यकपिलामाहरेत्सदा॥  
ब्रह्मक्षत्रविशश्चैवनशुद्रस्तुकदाचन॥५०॥**

**कापिलंयःपिबेच्छूद्रोदेवकार्यार्थनिर्मितम्॥  
सपच्येतमहाघोरेसुचिरंनरकार्णवे॥५१॥**

**वर्षकोटिसहस्रै[^206]स्तुयत्पापंसमुपार्जितम्॥  
सुरज्येष्ठघृताभ्यंगाद्दहेत्सर्वंनसंशयः॥५२॥**

[^206]: "सहस्रे तु-इ०पा०।"

**कल्पकोटिसहस्रैस्तुयत्पापंससुपार्जितम्॥  
पितामहघृतस्नानंदहत्यग्निरिवेंधनम्॥५३॥**

**घृतस्नानंप्रतिपदिसकृत्कृत्वातुकंजज॥  
कुलैकविंशमुत्तार्यविष्णुलोकेमहीयते॥५४॥**

**अयुतंयोगवांदद्याद्भक्त्त्या[^207]वैवेदपारगे॥  
वस्त्रहेमादियुक्तानांक्षीरस्नानेनतत्फलम्॥५५॥**

[^207]: " विप्रे-इ०पा०।"

**सकृदाज्येनपयसाविरिंचिंस्नापयेत्तुयः॥  
गांगेयेनसयानेनयातिब्रह्मसलोकताम्॥५६॥**

**स्नाप्यदध्नासकृद्वीरकंजजंविष्णुमाप्नुयात्॥  
मधुनास्नापयित्वातुवरिलोकेमहीयते॥॥५७॥**

**स्नानमिक्षुरसेनेहयोविरिंचेःसमाचरेत्॥  
सयातिलोकंसवितुस्तेजसाभासयन्नभः॥५८॥**

**शुद्धोदके[^208]नयोभक्त्यास्नापयेत्पद्मसंभवम्॥  
उत्सृज्यपापकलिलंसयात्येवसलोकताम्॥५९॥**

[^208]: " फलोदकेन-इ०पा०।"

**वस्त्रपूतेनतोयेनस्नापयेद्यःसकृद्विभुम्॥  
ससर्वकालंतृप्तात्मालोकमस्यत्ववाप्नुयात्॥६०॥**

**सर्वौषधीभिर्योभक्त्यास्नापयेत्पद्मसंभवम्॥  
कांचनेनविमानेनब्रह्मलोकेमहीयते॥६१॥**

**गंधचंदनतोयेन**

स्नापयेद्योंबुजोद्भवम्॥  
रुद्रलोकमवाप्नोतितेजसाहेमसन्निभः॥६२॥

पाटलोत्पलपद्मानिकरवीराणिसर्वदा॥  
स्नानकालेप्रयोज्यानिस्थिराणिसुरभीणिच॥६३॥

एषामकेतमंस्नानंभक्त्याकृत्वावेधसि॥  
विधूयपापकलिलंविधि[^209]लोकेमहीयते॥६४॥

[^209]: " विधुलोकमवाप्नुयात्-इ०पा०। "

कर्पूरागरुतोयेनस्नापये[^210]द्यस्तुकंजजम्॥  
सर्वपापविशुद्धात्माब्रह्मलोकेमहीयते॥६५॥

[^210]: " पूजयेत्-इ०पा०। "

गायत्रीशतजप्तेनंविमलेनांभसाविभुम्॥  
स्नापयित्वासकृद्भक्त्याब्रह्मलोकमवाप्नुयात्॥६६॥

विभुंशीतांबुनास्नाप्यधारोष्णपयसाततः॥  
स्नाप्यपश्चाद्धृतस्नानंकृत्वापापैर्विमुच्यते॥६७॥

एतत्स्नानत्रयंकृत्वापूजयित्वातुभक्तितः॥  
अश्वमेधसहस्रस्यफलंप्राप्नोतिमानवः॥६८॥

मृत्कुंभैस्ताम्रजैःकुंभैःस्नानंशत[^211]गुणंभवेत्॥  
रौप्येलक्षोत्तरंप्रोक्तंहैमैःकोटिगुणंभवेत्॥६९॥

[^211]: "दशगुणम्-इ०पा०। "

ब्रह्मणोदर्शनंपुण्यंदर्शनात्स्पर्शनंपरम्॥  
स्पर्शनादर्चनंश्रेष्ठंघृतस्नानमतःपरम्॥७०॥

वाचिकंमानसंपापंघृतस्नानेनदेहिनाम्॥  
क्षिणुतेपद्मजोयस्मात्तस्मात्स्नानंसमाचरेत्॥७१॥

स्नापयित्वार्चयेद्भक्त्यायथातच्छृणुभारत॥  
शुचिवस्त्रधरःस्नातःकृतन्यासश्चभारत॥७२॥

चतुर्हस्तंलिखेत्पद्मंचतुर्भागविभागितम्॥  
मध्येतस्यलिखेच्चक्रंदलैर्द्वादशभिश्चितम्॥७३॥

सरोजानिततोन्यस्यअक्षराणिसमंततः॥  
अक्षरंविहितंचान्यत्पत्रभागेप्रकीर्तितम्॥७४॥

नानावर्णकसंयोगाल्लिखेच्चैवानुपूर्वशः॥  
कृष्णोत्कटंतुमध्यंस्यात्पीतरक्तंतथापरम्॥७५॥

सितंशुद्धंतुकर्तव्यंमध्यभागंतुवर्तितम्॥  
प्रभाकुंडलकैर्बाह्मैर्वेष्टयेच्चक्रनायकम्॥७६॥

एवमालिख्ययत्नेनमूलमंत्रंततोन्यसेत्॥  
मूर्ध्नःपादतलंयावत्प्रणवंविन्यसेद्बुधः॥७७॥

नादरूपंन्यसेत्तावद्यावच्छब्दस्यशून्यता॥  
तकारंविन्यसेन्मूर्ध्नित्सकारंमुखमंडले॥७८॥

विकारंकंठदेशेतुतुकारंसर्व[^212]संधिषु॥  
र्वकारंहृदिमध्येतुरेकारंपार्श्वयोर्द्वयोः॥७९॥

[^212]: "नांगसंधिषु-इ०पा०।"

णकारंदक्षिणेकुक्षौयकारंवामसंज्ञके॥  
भकारंकटिनाभिस्थंगोकारं[जानुपर्वसु](http://क "जानुयुग्मके-इ०पा०।")॥८०॥

दकारंजंघयोर्न्यस्यवकारंपादपद्मयोः॥  
स्यकारमंगुष्ठयोर्न्यस्यधीकारंचोरसिन्यसेत्॥८१॥

मकारंजानुदेशेतुहिकारंगुह्यमाश्रितम्॥  
धिकारंहृदयेन्यस्ययोकारंचौष्ठयोर्न्यसेत्॥८२॥

नकारंनासिकाग्रेतुप्रकारंनेत्रमाश्रितम्॥  
चोकारंतुभ्रुवोर्मध्येदकारंप्राणमाश्रितम्॥८३॥

याकारंविन्यसेन्मूर्ध्नितकारंकेशमाश्रितम्॥  
न्यासंकृत्वात्मनोदेहेदेवेकुर्यात्तथानृप॥८४॥

सर्वोपकारसंपन्नंकृत्वासम्यङ्निरीक्षयेत्॥  
कुंकुमागुरुकर्पूरचंदनेनविमिश्रितम्॥८५॥

गंधतोयमुपस्कृत्वागायत्र्याप्रणवेनच॥  
प्रोक्षयेत्सर्वद्रव्याणिपश्चादर्चनमाचरेत्॥८६॥

चक्रग्रंथिषुसर्वासुप्रणवंविनिवेशयेत्[^213]॥  
भूयःप्लुतंसमुच्चार्यप्रणवंसर्वतोमुखम्॥८७॥

[^213]: "विनिवेदयेत्-इ०पा०।"

विन्यसेत्पद्ममध्येतुपीठनिष्पत्तिहेतवे॥  
आसनेपृथिवीज्ञेयासर्वसत्वधरामता॥८८॥

ह्रस्वोंकारमेतासातुदीर्घोकोरेदेवराट्॥  
प्लुतस्तुव्यापयेद्भावंमोक्षदंचामृतात्मकम्॥८९॥

यत्नस्थोननिवर्तेतयोगिप्राणपरायणः॥  
आवाहनंततःकुर्यादक्षरेणपरेण[^214]तु॥९०॥

[^214]: "परंतप-इ०पा०।"

आवाह्यतेजोरूपंतुन्यसेन्मंत्रवरांस्ततः॥  
ततोविभावयेद्देवंपद्मस्थंचतुराननम्॥९१॥

स्रष्टारंसर्वजगतांविष्णुरुद्रविधानगम्॥  
संभाव्यविधिवद्भक्त्यापश्चाच्चार्चनमाचरेत्॥९२॥

गंधपुष्पादिसंभारान्क्रमात्सर्वान्प्रकल्पयेत्॥  
गायत्रीमुच्चरन्मंत्रंसर्वकर्माणिकारयेत्॥९३॥

पुष्पंधूपंतथादीपंनैवेद्यंसुमनोहरम्॥  
खंडलड्डुकश्रीवेष्टकासाराशोकवर्तिकाः॥९४॥

स्वस्तिकोल्लोपिकादुग्धतिलावेष्टतिलाढिकाः॥  
फलानिचैवपक्वानिलग्नखंडगुडानिच॥९५॥

अन्यांश्चविविधान्दद्यात्पूपानिविविधानिच॥  
एवमादीनिसर्वाणिदापयेच्छक्तितोनृप॥९६॥

मूलमंत्रेणदेवस्यततोदेहंविभावयेत्॥  
पूजयेच्चापिविधिनायेनतंतेब्रवीम्यहम्॥९७॥

प्राणायामत्रयंकृत्वादेहसंशोधनायवै॥  
आवाहयेत्ततोनंतंधारयंतंवचःसदा॥९८॥

ध्यात्वानंतंततोरुद्रंपद्मकिंजल्कमध्यगम्॥  
ध्यायेद्विष्णुंततोदेवंन्यसेत्पद्मोदरोद्भवम्॥९९॥

एवंत्रिदेवतारूढंपद्ममध्येंऽवुजोद्भवम्॥  
पूजयेन्मूलमंत्रेणपद्मोदरभवंनृप॥१००॥

ऋग्वेदंतुयजुर्वेदंसामवेदंचपूजयेत्॥  
ज्ञानवैराग्यमैश्वर्यंधर्मंसंपूजयेद्बुधः॥१०१॥

ईशानादिक्रमाद्राजन्विदिशासुसंमंततः[^215]॥  
शिक्षाकल्पोव्याकरणंनिरुक्तंछंदएवच॥१०२॥

[^215]: " समाहितः-इ०पा०।"

ज्यौतिषंचमहाबाहोउपवेदाश्चकृत्स्नशः॥  
इतिहासपुराणानियथायोग्यंयथाक्रमम्॥१०३॥

शिक्षाकल्पोव्याकरणंचोभदेवे[^216]स्यपुरतःसदा॥  
कल्पादयस्ततश्चान्येदिशासुविदिशासुच॥१०४॥

[^216]: "इदमक्षरद्वयमधिकम्।"

महाव्याहृतयःसर्वाःप्रणवेनसमन्विताः॥  
पूर्वादिक्रमयोगेनपूजयेद्विधि॥३१॥

नानृप॥१०५॥

शक्तयोब्रह्मणस्त्वेतालोकरूपाव्यवस्थिताः॥  
पूजनीयाःप्रयत्नेनमंत्ररूपाःस्थिताःस्वयम्॥१०६॥

अरकांत[^217]रसंस्थांश्चषट्समुद्रान्समर्चयेत्॥  
नक्षत्राणिग्रहाश्चैवराशय[^218]श्चविशेषतः॥१०७॥

[^217]: "अवकात्तवसंस्थाश्च-इ०पा०। मूलस्थोऽपि पाठःसंदिग्ध एव।"

[^218]: "ऋषयश्च-इ०पा०।"

पूज्याःसर्वेयथान्यायंसुराग्रेषुव्यवस्थिताः॥  
नागाश्चगरुडश्चैवपूजनीयस्तथाग्रतः॥१०८॥

देवताऋषयश्चैवसहिताःकुलपर्वताः॥  
तत्तेजोनिलयाःसर्वेपूजनीयाःप्रयत्नतः॥१०९॥

आचम्यविधिवत्पूर्वंमंत्रपूतेनवारिणा॥  
हृदयादीन्न्यसेदंगान्हृदयादिषुकृत्स्नशः॥११०॥

शिखानेत्रंतथाचर्मअस्त्रं[^219]चभरतर्षभ॥  
महेंद्रादिदिशाश्चैताःपूजयेद्विधिवन्नृप॥१११॥

[^219]: "अल्पभारं च भारत-इ०पा० ।"

हृदयंपुरतःपूज्यंशिरोदेवस्यपृष्ठतः॥  
पूर्वंसंपूजयेद्देवंमूलमंत्रेणकृत्स्नशः॥११२॥

विसर्जयेद्दर्शयित्वामुद्रांतुभरतर्षभ॥  
अंकुशं[^220]नरशार्दूलह्याह्वानेकंजमादिशेत्॥११३॥

[^220]: "मुकुलम्-इ०पा०। "

**यस्त्वेवंपूजयेद्देवंप्रतिपन्नित्यमेवच॥  
उपोष्यपंचदश्यांतुसयातिपरमं[^221]पदम्॥११४॥**

[^221]: " परमां गतिम्-इ०पा०।"

सुमंतुरुवाच॥

आपोहिष्ठेतिमंत्रोऽयंहृदयंपरिकीर्तितम्॥  
ऋतंसत्यंशिखाप्रोक्ताउदुत्यंनेत्रमादिशेत्॥११५॥

चित्रंदेवानांमस्तमितिसर्वलोकेषुविश्रुतम्॥  
वर्मणातच्छादयामिकवचंसमुदाहृतम्॥११६॥

भूर्भुवःस्वरितितथाशिरसेपरिकीर्तितम्॥  
गायत्रीमूलमंत्रस्तुसाधकःसर्वकर्मणाम्॥११७॥

गायत्र्यापूजयेद्देवमोंकारेणाभिमंत्रितम्॥  
प्रणवेनापरान्सर्वानृग्वेदादीन्प्रपूजयेत्॥११८॥

आह्वानेपूजनेवीरविसर्गेब्रह्मणस्तथा॥  
गायत्रीपरमोमंत्रोवेदमाताविभाविनी॥११९॥

**गायत्र्यक्षरतत्वैस्तुपूजयेद्यस्तुदेवताम्॥  
सगच्छेद्ब्रह्मणःस्थानंदुर्लभंद्दुरासदम्॥१२०॥**

इतिश्रीभविष्येमहापुराणेब्राह्मेपर्वणिप्रतिपत्कल्पेब्रह्मणोऽर्चनविधिवर्णनंनामसप्तदशोऽध्यायः॥१७॥छ॥

सुमंतुरुवाच॥

**पौर्णमासोपवासंतुकृत्वाभक्त्यानराधिप॥  
अनेनविधिनायस्तुविरिंचिंपूजयेन्नरः॥१॥**

प्रतिपद्यांमहाबाहोसगच्छेद्ब्रह्मणःपदम्॥  
ऋग्भि[^222]र्विशेषतोदेवीविरिंचेर्वास्तुदेवताः॥२॥

[^222]: " अग्निः-इ०पा०।"

कार्तिकेमासिदेवस्यरथयात्राप्रकीर्तिता॥  
यांकृत्वामानवोभक्त्यायातिब्रह्मसलोकताम्॥३॥

कार्तिकेमासिराजेंद्रपौर्णमास्यांचतुर्मुखम्॥  
मार्गेणचर्मणासार्धंसावित्र्याचपरंतप॥४॥

**भ्रामयेन्नगरंसर्वंनानावाद्यैःसमन्वितम्॥  
स्थापयेद्भ्रामयित्वासलोकंनगरंनृप॥५॥**

**ब्राह्मणंभोजयित्वाग्रेशांडिलेयंप्रपूज्यच॥  
आरोपयेद्रथेदेवंपुण्यवादित्रनिस्वनैः॥६॥**

**रथाग्रेशांडिलीपुत्रंपूजयित्वाविधानतः॥  
ब्राह्मणान्वाचयित्वाचकृत्वापुण्याहमंगलम्॥७॥**

**देवमारोपयित्वातुरथेकुर्यात्प्रजागरम्॥  
नानाविधैःप्रेक्षणकैर्ब्रह्मघोषैश्चपुष्कलैः॥८॥**

**कृत्वाप्रजागरंह्येवंप्रभातेब्राह्मणंनृप॥  
भोजयित्वायथाशक्त्याभक्ष्यभोज्यैरनेकशः॥९॥**

**पूजयित्वाजनं[^223]वरिवज्रेणविधिवन्नृप॥  
बीजेनचमहाबाहोपयसापायसेनच॥१०॥**

[^223]: "तु तं वीरं वस्त्रेण विधिवन्नृप-इ० पा०। "

**ब्राह्मणान्याचयित्वाचछांदेनविधिनानृप॥  
कृत्वापुण्याहशब्दंचरथंचभ्रामयेत्पुरे॥११॥**

**चतुर्वेदविदैर्विप्रैर्भ्रामयेद्ब्रह्मणोरथम्॥  
बह्वृचाथर्वणोच्चारैश्छंदोगाध्वर्युभिस्तथा॥१२॥**

**भ्रामयेद्देवदेवस्यसुरज्येष्ठस्यतंरथम्॥  
प्रदक्षिणंपुरंसर्वंमार्गेणसुसमेनतु॥१३॥**

**नवोढव्योरथोवीरशूद्रेणशुभमिच्छता॥  
नारुहेतरथंप्राज्ञोमुक्त्वैकंभोजनंनृप॥१४॥**

**ब्रह्मणोदक्षिणेपार्श्वेसावित्रींस्थापयेन्नृप॥  
भोजकोवामपार्श्वेतुपुरतःकंजजंन्यसेत्॥१५॥**

**एवंतूर्यनिनादैस्तुशंखशब्दैश्चपुष्कलैः॥  
भ्रामयित्वारथंराजन्पुरंसर्वंप्रदक्षिणम्॥१६॥**

**स्वस्थानेस्थापयेद्भूयःकृत्वानीराजनंबुधः॥  
यएवंकुरुतेयात्रांभक्त्यायश्चापिपश्यति॥१७॥**

**रथंचाकर्षतेयस्तुसगच्छेद्ब्रह्मणःपदम्॥  
कार्तिकेमास्यमावास्यांयस्तुदीपप्रदीपनम्॥१८॥**

**शालायांब्रह्मणःकुर्यात्सगच्छेद्ब्रह्मणःपदम्॥  
प्रतिपदिब्राह्मणांश्चापिगुडमिश्रैःप्रदीपकैः॥१९॥**

**वासोभिरहतैश्चापिसगच्छेद्ब्रह्मणःपदम्॥  
गंधैःपुष्पैर्नवै[^224]र्वस्त्रैरात्मानंपूजयेच्चयः॥२०॥**

[^224]: " श्च नैवेद्यैः-इ०पा०।"

**तस्यांप्रतिपदायांतुसगच्छेद्ब्रह्मणः पदम्॥  
महापुण्यातिथिरियंबलिराज्यप्रवर्तिनी॥२१॥**

**ब्रह्मणःसुप्रियानित्यंबालेयापरिकीर्तिता॥  
ब्राह्मणान्पूजयित्वास्यामात्मानंचविशेषतः॥२२॥**

**सयातिपरमंस्थानंविष्णोरमिततेजसः॥  
चैत्रेमासिमहाबाहोपुण्याप्रतिपदापरा॥२३॥**

**तस्यांयःश्वपचंस्पृष्ट्वास्नानंकुर्यान्नरोत्तम॥  
नतस्यदुरितंकिंचिन्नाधयोव्याधयोनृप॥२४॥**

**भवंतिकुरुशार्दूलस्मात्स्नानंप्रवर्तयेत्॥  
दिव्यंनीराजनंतद्धिसर्वरोगविनाशनम्॥२५॥**

**गोमहिष्यादियत्किंचित्तत्सर्वंभूषयेन्नृप॥  
तैलशस्त्रादिभिर्वस्त्रै**

**स्तारेणास्तदधानयेत्॥२६॥**

**ब्राह्मणानांतथाभोज्यंकुर्यात्कुरुकुलोद्वह॥  
तिस्रोह्येताःपराःप्रोक्तास्तिथयःकुरुनंदन॥२७॥**

**कार्तिकेश्वयुजेमासिचैत्रेमासेचभारत॥  
स्नानंदानंशतगुणंकार्तिकेयातिथिर्नृप॥२८॥**

**बलिराज्याप्तिसुखदापांशुलाशुभनाशिनी॥२९॥**

**
इतिश्रीभविष्येमहापुराणेब्राह्मेपर्वणिप्रतिपत्कल्पसमाप्तिवर्णनंनामाष्टादशोऽध्यायः॥१८॥छ॥**

**सुमंतुरुवाच॥**

**द्वितीयायांतुराजेंद्रअश्विनौसोमपीतिनौ॥  
च्यवनेनकृतौयज्ञेमिषतोमघव[^225]स्यच॥१॥**

[^225]: "केवलमार्षोऽयं पाठः सर्वेषु पुस्तकेषु।"

**शतानीकउवाच॥**

**कथमिंद्रस्यमिषतःकृतौतौसोमपीतिनौ॥  
च्यवनेनहिदेवानांपश्यतांतद्वदस्वमे॥२॥**

**अहोमहत्तपस्तस्यच्यवनस्यमहात्मनः॥  
यदिंद्रस्यबलादेवदेवत्वंप्रापितावुभौ॥३॥**

**सुमंतुरुवाच॥**

**पुरातनयुगेसंध्यांपश्चिमायांनराधिप॥  
च्यवनोयोगमास्थायगंगाकूलेऽवसच्चिरम्॥४॥**

**तत्रशर्यातिरायातःस्नातुमंतः[^226]पुरैःसह॥  
स्नात्वाभ्यर्च्यपितॄन्दे[^227]वान्गमनायोपचक्रमे॥५॥**

[^226]: " मंत्रिपुरःसरः-इ०पा०।"

[^227]: "अतिथीन्-इ०पा०।"

**तत्रमूढंजनपदमपश्यत्पथिचेष्टनम्॥  
विण्मूत्रोत्सर्गसंरुद्धंज्योतिराक्षिप्तनिष्क्रियम्॥६॥**

**भ्रमंतंतत्रतत्रैवराजास्वबलमीक्ष्यवै॥  
उवाचदुर्म[^228]नाराजाअमात्यान्स्वान्पुरोगमान्॥७॥**

[^228]: "धर्मेणामात्यान्पुरोहितपुरोगमान्-इ०पा०।"

**च्यवनस्याश्रमोयंहिनापरोध्यस्तुकेनचित्॥  
नचोवाचयदाकश्चित्तस्यराज्ञस्तुपृच्छतः॥८॥**

**तदासुतासुकन्यास्यप्रोवाचपितरंवचः॥  
मयादृष्टंतुयत्तातसखिभिःसहकौतुकम्॥९॥**

**तत्तेवच्मिनिबोधत्वंशृणुतातमहाद्भुतम्॥  
शिंजितारावबहुलाःकांचीनूपुरमेखलाः॥१०॥**

**गायन्त्योविलपन्त्यश्चक्रीडन्त्यश्चात्रकानने॥  
कोकिलध्वनिमश्रौषंव्यक्ताव्यक्ताक्षरंकुशम्॥११॥**

**सुकन्येह्येहिह्येहीतिवल्मीकाद्वाचमुद्गिरन्॥  
तत्रगत्वाद्भुतंतातपश्यामःकिलपावकौ॥१२॥**

**दीपाविवाचलशिखौभूयःकन्याउवाचह॥  
मयाचकौतुकात्तातकिमेतदित्यबुद्धितः॥१३॥**

**सुदितौदर्भसूच्यग्रैस्तत्तेजःसमुपारमत्॥  
तच्छ्रुत्वानृपतिस्त्रस्तस्तूर्णंतद्वनमागमत्॥१४॥**

**यत्रास्तेभार्गवःकष्टंवल्मीकांतर्गतामुनिः॥  
गत्वासतत्रप्रोवाचप्रणिपत्यद्विजोत्तमम्॥१५॥**

**अपराधं**

मयादे[^229]वतत्क्षमस्वनमोऽस्तुते॥  
सतंप्रोवाचनृपतिंमयाज्ञातंनराधिप॥१६॥

[^229]: " कृतमिति शेषः। मयेति कन्यायां स्वत्वाभिमानात्। परिवारकृतस्यापि कर्मणः स्वामिन्यारापेस्य सार्वत्रिकत्वात्।"

सुकन्यांमेप्रयच्छस्वनिर्वेशार्थी[^230]ह्यहंनृप॥

[^230]: "निवेशं गच्छ वै नृप-इ०पा०।"

अनुकमन्सुकन्यांतुदत्वाराजन्सुखीभव॥१७॥

इत्युक्तःप्रददौराजासुकन्यामविचारयन्॥  
ततःस्वपुरमागम्यअवसत्सुचिरंसुखी॥१८॥

सुकन्यापिपतिंलब्ध्वासुप्रीताराधयत्तदा॥  
राजश्रियंपरित्यज्यचकुलाजिनधारिणी॥१९॥

गतेबहुतिथेकालेवसंतेसमुपस्थिते॥  
तपोद्योतितसर्वांगीरूपौदार्यगुणान्विताम्॥२०॥

स्नातांस्वभार्यांच्यवनउवाचमधुराक्षरम् \।\।  
एह्येहिभद्रेभद्रंतेशयनीयंसमाश्रय॥२१॥

अपत्यंजनयस्वाद्यकुलद्वयविवर्धनम्॥  
एवमुक्तातुसाकन्याप्रांजलिःपतिमब्रवीत्॥२२॥

नार्हस्य[^231]द्यसुकल्याणसंगमंस्थंडिलेऽसमे॥  
ममप्रियंकुरुष्वाद्यततोमामाह्वयस्वच॥२३॥

[^231]: "नार्हसे ह्यद्य कल्याण आह्वानं स्थंडिले मम-इ० पा०।"

पितृगेहेयथातिष्ठंशयनीयेसुसंस्कृते॥  
बहुगौरिकवर्णाद्यैःश्वेतपीतारुणाकुले॥२४॥

वस्त्रालंकारगंधाद्यैस्तथात्वमपितत्कुरु॥  
आत्मानंवयसोपेतंरूपंवंतंसुवर्चसम्॥२५॥

वस्त्रालंकारगंधाढ्यंपश्येयेयेनसादरम्॥  
सुकन्यायावचःश्रुत्वाच्यवनःप्राहदुर्मनाः॥२६॥

नमेऽस्तिवित्तंकल्याणिपितुस्तेऽस्तियथावने॥  
सकथंभूषयाम्यद्यसुरूपश्चकथंवद॥२७॥

प्रोवाचसापतिंभूयःप्रहसंतीकृतांजलिः॥  
वित्तंददावैलविलोरूपंवैरोचनोददत्॥२८॥

च्यवनःप्राहभार्यांतांन[^232]करिष्येतपोव्ययम्॥  
एवमुक्तातपश्चोग्रंततापसुचिरंतदा॥२९॥

[^232]: "तत्करिष्ये तपोव्ययात्-इ० पा०। "

अथतत्रागतौवीरावश्विनौकालपर्ययात्॥  
दृष्टवतौसुकन्यांतौदीप्त्यावैदेवतामिव॥३०॥

उपगम्योचतुस्तांतौकात्वंसुंदरिरूपिणी॥  
किमर्थमिहएकात्वंतिष्ठसेकस्तवाश्रयः॥३१॥

सातावुवाचतन्वं[^233]गीशर्यातिदुहिताह्यहम्॥  

[^233]: " तत्वज्ञा-इ० पा०।"

भर्ताचच्यवनोमह्यंकौचवांमितथोच्यताम्॥३२॥

ऊचतुश्चाश्विनौदेवावावांविद्धिनृपात्मजे॥  
किंकरिष्यसितेनत्वंजीर्णेनचकृशेनच॥३३॥

आवयोर्वृणुभर्तारमेकमेवयमिच्छसि॥  
सात्वब्रवीच्चमामैवंवक्तुमर्हौदिवौकसौ॥३४॥

भर्तारमनुरक्तांगीयथास्वाहाविभावसोः॥

**अश्विनावूचतुः॥**

आयातुचविशत्वद्यच्यवनोवैष्णवीजलम्॥३५॥

ततोनौमध्यगंह्येकंवृणी  

ष्वान्यंयमिच्छसि॥  
तावब्रूतांसुकन्यांतुगत्वापृच्छस्वकंपतिम्॥३६॥

तंचपृष्ट्वापुनश्चात्रागच्छनौसंनिधौपुनः॥  
आवामत्रैवतिष्ठावोयावदागमनंतव॥३७॥

सागत्वाप्राहभर्तारमश्विनावेव[^234]मूचतुः॥  
रूपवंतंचभर्तारंकरिष्यामोयमिच्छसि॥३८॥

[^234]: "इदम्-इ० पा०।"

अथमध्यगतंह्येकंभर्तृत्वेनवरिष्यसि॥  
एवमस्त्वितितांप्राहसभार्यांच्यवनस्त्वरन्॥३९॥

सातंगृह्यजगामाशुयत्रतौभिषजावुभौ॥

**सतावुवाच**

च्यवनोयथोक्तंभवतोर्वचः॥४०॥

कुरुतंह्यश्विनौक्षिप्रंसुकन्याचेप्सितंवृणोत्[^235]॥  
तौतंसंगृह्यगंगायांप्रविष्टौमुनिनासह॥४१॥

[^235]: "अडभाव आर्षः। "

मुहूर्तात्तुसमुत्तिष्ठवूपतश्चश्रियावृताः॥  
शोभतेस्ममहाबाहोकमुद्भिद्यतपोयुताः॥४२॥

कल्पादौकलशेयद्वत्कंजाक्षव्योमवेधसः॥  
उदकादुत्थितास्तस्मात्सर्वेतेसमरूपकाः॥४३॥

सुकन्यातुततोदृष्ट्वाभर्तारंदेवरूपिणम्॥  
हर्षेणमहताविष्टानचतंवेदभारत॥४४॥

समकायाःसमवयःसमरूपाःसमश्रियः॥  
वस्त्रालंकारसदृशान्दृष्ट्वाचिंतागताचिरम्॥४५॥

साचिंतयित्वासुचिरंवैद्यदेवावुवाचह॥  
बीभत्सोपिमयाभर्तापरित्यक्तोनकर्हिचित्॥  
भवद्भिरात्मसदृशंकथं[^236]त्यज्यवृणॆपरम्॥४६॥

[^236]: " कृतम्-इ० पा०।"

तस्मात्तमेवभर्तारंप्रयच्छध्वंदिवौकसः॥  
तयासबहुमानंतौप्रांजलिःप्रार्थितौतदा॥  
देवचिह्नानिस्वान्येवधारयन्तौसुपूजिता॥४७॥

सुकन्यानिपुणंतौतुसुनिरीक्ष्यचविह्वला॥  
नरजोननिमेषोवैनस्पृशेतेधरांपदे॥४८॥

अयंचसरजोम्लानोभूमिमाश्रित्यतिष्ठति॥  
निमेषंचैवतस्यैवज्ञात्वावैच्यवनोवृतः॥४९॥

च्यवनेवृतेसुकन्ययापुष्पवृष्टिःपपातह॥  
देवदुंदुभयश्चैवप्रावाद्यंतअनेकशः॥५०॥

ततस्तुच्यवनस्तुष्टोदिव्यरूपधरस्तदा॥  
उवाचतौतुसुप्रीतअश्विनौकिंकरोमिवाम्॥५१॥

भार्यादत्ताकृतंरूपंदेवानामपिदुर्लभम्॥  
उपकारंवरिष्ठंयोनकरोत्युपकारिणः॥५२॥

एकविंशत्सगच्छेञ्चनरकाणिक्रमेणवै॥  
तस्मादहंवरिष्ठंवैकरिष्येऽहममानुषम्॥५३॥

उपकारंभवद्भ्यांतूप्रीतःकुर्यासुनिश्चितम्॥  
यज्ञभागफलंदद्यांयद्देवेष्वपिदुर्लभम्॥५४॥

एवमुक्त्वातुदेवेशौविससर्पमहामुनिः॥  
आजगामाश्रमंपुण्यंसहभार्योमुदान्वितः॥५५॥

अथशुश्रावशर्यातिश्यवनंदेवरूपिणम्॥  
जगामचमहातेजाद्रष्टुंमुनिवरंवशी॥५६॥

तंदृष्ट्वाप्रणिपत्यादौप्रतिपूज्ययथार्हतः॥  
सुकन्यांतु

ततोदृष्ट्वाप्रणिपत्याभिनंद्यच॥५७॥

सस्वजेमूर्ध्निआघ्रायततोत्संगंसमानयत्॥  
सातस्याःसस्वजेप्रेम्णाआनंदाश्रुपरिप्लुता॥५८॥

संस्थाप्यतांमुदायुक्तोनृपतिःसहभार्यया॥  
भूयोब्रवीत्सुसंतुष्टंच्यवनस्तंनराधिपम्॥५९॥

संभारंकुरुयज्ञार्थंयाजयिष्येनराधिप॥  
एवमुक्तःसनृपतिःप्रणिपत्यमहामुनिम्॥६०॥

जगामस्वपुरंहृष्टोयज्ञार्थंयत्नमाचरत्॥  
सप्रेष्यान्प्रेषयन्क्षिप्रंयज्ञार्थेद्रव्यमाहरत्॥६१

मंत्रिपुरोहिताचार्यानानयामाससत्वरम्॥  
समानीतेषुसर्वेषुतेषुद्रव्येषुभारत॥६२॥

आजगामविशुद्धात्माच्यवनःसहभार्यया॥  

सपूजितश्चशुश्रावमहांतंत्यागमौजसम्॥६३॥

अन्यैश्चबहुभिःसार्द्धमत्र्यंगिरसभार्गवैः॥  
प्रवर्तितेमहायज्ञेयजमानेनृपोत्तमे॥६४॥

ऋत्विक्त्वकर्मनिरतेहूयमानेहुताशने॥  
आहूताःस्वागताःसर्वेभागार्थंत्रिदिवालयाः॥६५॥

यज्ञभागेप्रवत्तेतुशास्त्रोक्तेविधानतः॥  
आगतावश्विनौतत्रआहूतौच्यवनेनतु॥६६॥

आह्वानेक्रियमाणेतुअश्विभ्यांतदानृप॥  
प्रोवाचेंद्रोऽथच्यवनंनैतौभागान्वितौकुरु॥६७॥

देवानांभिषजावेतौनभागार्हौनदेवतौ॥  
च्यवनस्त्विंद्रमाहेदंदेवौह्येतावुभावपि॥६८॥

ममोपकारिणावेतौदद्मिभागंनसंशयः॥  
ततोह्युवाचसक्रोधःसशक्रश्च्यवनंरुषा॥६९॥

विप्रर्षेप्रहरिष्यामियदिभागंप्रयच्छसि॥  
एवमुक्तस्तुविप्रर्षिर्नचोवाचापिकिंचन॥७०॥

भागौददौचसोऽश्विभ्यांस्रुवमुद्यम्यमंत्रतः॥  
अथउद्यम्यभिदुरंमोक्तुकामोदिवस्पतिः॥७१॥

स्तंभितश्च्यवनेनाथसवज्रःसनराधिप॥  
सस्तंभयित्वात्विंद्रंतुभागंदत्त्वाश्विनोर्वशी॥७२॥

समापयामासतदायज्ञकर्मयथार्थवत्॥  
कंजजोऽथाजगामाशुआहचच्यवनंतदा॥७३॥

उत्तंभ्यतामयंलेखोभागश्चास्त्वश्विनोरिह॥  
तथेंद्रस्तमुवाचेदंच्यवनंप्रीतमानसः॥७४॥

जानामिशक्तिंतपसश्च्यवनेहतवोत्तमाम्॥  
ख्यापनार्थंहितपसस्तवएतत्कृतंमया॥७५॥

अद्यप्रभृतिभागोस्तुदेवत्वंचाश्विनोस्तथा॥  
यस्त्विमांतपसःख्यातिंत्वदीयांवैपठिष्यति॥७६॥

शृणुयाद्वापिशुद्धात्मातस्यपुण्यफलंशृणु॥  
विरोचनसदोगत्वागत्वापुष्पसदस्तथा॥७७॥

कालेथवामदेवस्यमुंजकेशसदस्तथा॥  
यौवनयुक्तःसक्रीडंस्तिष्ठतीतिनसंशयः॥७८॥

एवमुक्त्वाजगामाशुदेवःस्वभवनंवशी॥  
च्यवनोऽपिसभार्योवैशर्यातिश्चाश्रमंगतः॥७९॥

अथापश्यद्विमानाभंभवनंदेवनिर्मितम्॥  
शय्यासनवरैर्जुष्टंसर्वकामसमृद्धिमत्॥८०॥

**उद्यानवापिभिर्जुष्टंदेवेंद्रेण**

**समाहृतम्॥  
गोखंडसन्निभंरेजेगृहंतद्भुविदुर्लभम्॥८१॥**

**सुभूषणानिदिव्यानिरत्नवंतिमहांतिच॥  
अरजांसिचवस्त्राणिदिव्यप्रावरणानिच॥८२॥**

**दृष्ट्वातत्सर्वमखिलंसहपत्न्यामहामुनिः॥  
मुदंपरमिकांलेभेइंद्रंचप्रशशंसह॥८३॥**

**एवमिष्टातिथिरियंद्वितीयाअश्विनोर्नृप॥  
देवत्वंयज्ञभागंचसंप्राप्ताविहभारत॥८४॥**

**उपोष्याविधिनायेनतंशृणुष्वनराधिप॥  
रूपंसुरूपंयोवांछेद्द्वितीयायांनराधिप॥८५॥**

**कार्तिकेशुक्लपक्षस्यद्वितीयायांनराधिप॥  
पुष्पाहारोवर्षमेकंभवेत्सनियतात्मवान्॥८६॥**

**कालप्राप्तानियानिस्युर्हविष्यंकुसुमानितु॥  
भुंजीयात्तानिदत्त्वातुब्राह्मणेभ्योनराधिपः॥८७॥**

**सौवर्णरौप्यपुष्पाणिअथवाजलजा[^237]निच॥  
व्रतांतेतस्यसंतुष्टौदेवौत्रिभुवनेऽश्विनौ॥८८॥**

[^237]: "कांचनानि तु-इ०पा०।"

**ददतुःकामगंदिव्यंविमानमतितेजसम्॥  
सुचिरंदिविनारीभिर्लोकेऽसौरमश्विनोः॥८९॥**

**इहचागत्यकल्पांतेजातोविप्रःपुरस्कृतः॥  
वेदवेदांगविदुषःसप्तजन्मांतराण्यसौ॥९०॥**

**जातोजातोभवेद्विद्वान्त्राह्मणोसौकृतेयुगे॥  
दातायज्ञपतिर्वाग्मीआधिव्याधिविवर्जितः॥९१॥**

**पुत्रपौत्रैःपरिवृतःसहपत्न्याऽवसच्चिरम्॥  
मध्यदेशेसुनगरे[^238]धर्मिष्ठोराज्यभाग्भवेत्॥९२॥**

[^238]: "तुनगरे-इ०पा०।"

**इत्येषाकथितातुभ्यंद्वितीयापुष्पसंज्ञिता  
फलसंज्ञातथान्यास्यात्सुतेवैमुंजकेशिनि॥९३॥**

**सुष्ठुपुण्यापापहराविष्टरश्रवसःप्रिया॥  
अशून्यशयनालोकेप्रख्याताकुरुनंदन॥९४॥**

**तासुपोष्यनरोराजञ्छ्रद्धाभक्तिपुरस्कृतः॥  
ऋद्धिंवृद्धिंश्रियंवाथभार्ययासहमोदते॥९५॥**

**इतिश्रीभविष्येमहापुराणेब्राह्मेपर्वणिशतसहस्रार्धसंहितायांद्वितीयाकल्पेशर्यात्याख्यानेपुष्पद्वितीयावर्णनंनामैकोनविंशोध्यायः॥१९॥**

**शतानीकउवाच॥**

**ब्रूहिमेद्विजशार्दूलद्वितीयांफलसंज्ञिताम्॥  
यामुपोष्यनरोयोषिद्वियोगंनेहगच्छति॥१॥**

**पत्न्यानरोमुनिश्रेष्ठभार्याचपतिनासह॥  
तामहंश्रोतुमिच्छामिविधवास्त्रीनजायते॥२॥**

**उपोषितेनयेनार्यपत्न्याचसहितोनरः॥**  

**तन्मेब्रूहिद्विजश्रेष्ठश्रेयोऽर्थंनरयोषिताम्॥३॥**

**येनमेकौतुकंब्रह्मञ्छ्रुत्वापूर्वंप्रसर्पति॥**

**सुमंतुरुवाच॥**

**अशून्यशयनांनामद्वितीयांशृणुभारत॥४॥**

**यामुपोष्यनवैधव्यंस्त्रीप्रयातिनराधिप॥  
पत्नीवियुक्तश्चनरोनकदाचित्प्रजायते॥५॥**

**शेतेजगत्पतिःकृष्णःश्रियासार्धंयदानृप॥  
अशून्यशयनानामतदा**

ग्राह्याहिसातिथिः॥६॥

कृष्णपक्षेद्वितीयायांश्रावणेमासिभारत॥  
इममुच्चारयेत्स्नातःप्रणम्यजगतःपतिम्॥७॥

श्रीवत्सधारिणंदेवंभक्त्याभ्यर्च्यश्रियासह॥  
श्रीवत्सधारिञ्छ्रीकांतश्रीवत्सश्रीपतेऽव्यय॥८॥

गार्हस्थ्यंमाप्रणाशंमेयातुधर्मार्थकामदम्॥  
गावश्चमाप्रणश्यंतुमाप्रणश्यंतुमेजनाः॥९॥

जामयोमाप्रणश्यंतुमत्तोदांपत्यभेदतः॥  
लक्ष्म्यावियुज्यतेदेवनकदाचिद्यथाभवान्॥१०॥

तथाकलत्रसंबंधोदेवमामेवियुज्यताम्॥  
लक्ष्म्यानशून्यंवरदयथाशयनंसदा॥१३॥

शय्याममाप्यशून्यास्तुतथातुमधुसूदन॥  
एवंप्रसाद्यपूजांचकृत्वालक्ष्म्यास्तथाहरेः॥१२॥

फलानिदद्याच्छायायामभीष्टानिजगत्पतिम्॥  
नक्तंप्रणम्यायतनेहविर्भुंजीतवाग्यतः॥१३॥

ब्राह्मणायद्वितीयेऽह्निशक्त्यादद्याच्चदक्षिणाम्॥

**शतानीकउवाच॥**

कानितानिअभीष्टानिकेशवस्यफलानि॥१४॥

योज्यानिशयनेविप्रदेवदेवस्यकथ्यताम्॥  
किंचदानंद्वितीयेऽह्निदातव्यंब्राह्मणस्यतु॥१५॥

भक्तैर्ननौर्द्विजश्रेष्ठदेवदेवस्यशक्तितः

**सुमंतुरुवाच॥**

यानितत्रमहाबाहोकालेसंतिफलानितु॥१६॥

मधुराणिसुतीव्राणिनचापिकटुकानितु॥  
दातव्यानिनृपश्रेष्ठस्वशक्त्याशयनेनृप॥१७॥

मधुराणिप्रदत्तानिनरोवल्लभतांव्रजेत्॥  
योषिच्चकुरुशार्दूलभर्तुर्वल्लभतामियात्॥१८॥

तस्मात्कटुकतीव्राणिस्त्रीलिंगानिविवर्जयेत्॥  
खर्जूरमातुलिंगानिश्वेतेनशिरसासह॥१९॥

फलानिशयनेराजन्यज्ञभागहरस्यतु॥  
देयानिकुरुशार्दूलस्वशक्त्यामुंजकेशिने॥२०॥

एतान्येवतुविप्रस्यगांगेयसहितानितु॥  
द्वितीयेऽह्निप्रदेयानिभक्त्याशक्त्याभारत॥२१॥

वासोदानंतथाधान्यफलदानसमन्वितम्॥  
गांगेयस्यविशेषेणधान्यदानंप्रचक्षते॥२२॥

एवंकरोतियःसम्यङ्करोमासचतुष्टयम्॥  

ततोजन्मत्रयंवीरगृहभंगोनजायते॥२३॥

अशून्यशयनश्चासौधर्मकामार्थसाधनः॥  
भवत्यव्याहतैश्वर्यःपुरुषोनात्रसंशयः॥२४॥

नारीचराजन्धर्मज्ञाव्रतमेतद्यथाविधि॥  
याकरोतिनसाशोच्याबंधुवर्गस्यजायते॥२५॥

वैधव्यंदुर्भगत्वंचभर्तृत्यागंचसत्तम॥  
नाप्नोतिजन्मत्रितयमेतच्चीर्त्वामहाव्रतम्॥२६॥

अदत्वाकटुकानीहफलानिकुरुनंदन॥  
खर्जूरमातुलिंगानिबृहत्फलशिरांसिच॥२७॥

दत्त्वाद्विजे॥

**भ्योराजेंद्रमधुराणिपराणिच॥  
तस्मात्स्वशक्त्यायत्तेनदेयानिमधुराणिच॥२८॥**

**इत्येषाकथिताराजन्द्वितीयातिथिरुत्तमा।  
यामुपोष्यनरोराजन्नृद्धिंवृद्धिंतथाव्रजेत्॥२९॥**

**शतानीकउवाच॥**

**भवताकथितेयंवैद्वितीयातिथिरुत्तमा॥  
अश्विभ्यांद्विजशार्दूलकथमस्यांजनार्दनः॥३०॥**

**संपूज्यःफलसंज्ञायांकथितःपद्मयासह॥  
तदत्रकौतुकंमह्यंसुमहज्जायतेद्विज॥३१॥**

**सुमंतुरुवाच॥**

**एवमेतन्नसंदेहोयथावदसिभारत॥  
अश्विनोर्वैतिथिरियंकिंतुवाक्यंनिबोधमे॥३२॥**

**अशून्यशयनादत्ताविष्णोरमित[^239]तेजसः॥  
अश्विभ्यांकुरुशार्दूलप्रीतयेमुंजकेशिनः॥३३॥**

[^239]: "अतुलतेजसः-इ०पा०।"

**तावेवकुरुशार्दूलपूज्येतेऽत्रमहीपते॥  
नासत्यौभगवान्विष्णुर्दत्तश्चश्रीर्विभाव्यते॥३४॥**

**इतिश्रीभविष्येमहापुराणेब्राह्मेपर्वणिशतसहस्रार्धसंहितायांद्वितीयाकल्पसमाप्तौविंशोऽध्यायः॥२०॥छ॥**

**सुमंतुरुवाच॥**

**पतिव्रतापतिप्राणापतिशुश्रूषणेरता॥  
एवंविधापियाप्रोक्ताशुचिःसंशोभनंसती॥१॥**

**सोपवासातृतीयांतुलवणं[^240]परिवर्जयेत्॥**  

[^240]: "अशनम्-इ०पा०।"

**सागृह्णातिचवैभक्त्याव्रतमामरणांतिकम्॥२॥**

**गौरीददातिसंतुष्टारूपंसौभाग्यमेवच॥  
लावण्यंललितंहृद्यंश्लाघ्यंपुंसांमनोरमम्॥३॥**

**पुंसोमनोरमानारीभर्तानार्यामनोरमः॥  
गौरीव्रतेनभवतिराजल्ँलवणवर्जनात्॥४॥**

**इदंव्रतंप्रतिविभोधर्मराजस्यशृण्वतः॥  
उमयाचपुराप्रोक्तंयद्वाक्यंतन्निबोधमे॥५॥**

**मयाव्रतमिदंसृष्टसौभाग्यकरणंनृणाम्॥  
मर्त्येतुनियतानारीव्रतमेतच्चरिष्यति॥६॥**

**सहभर्त्रासमोदिष्येद्यावद्भर्ताहरोमम॥  
याचकन्यानभर्तारंविंदतेशोभनासती॥७॥**

**सात्विदंतमुद्दिश्यभवेदक्षारभोजना\।\।  
मच्चित्तामन्मनाःकुर्यान्मद्भक्तामत्परिग्रहा॥८॥**

**गौरींसंस्थाप्यसौवर्णींगंधालंकारभूषिताम्॥  
वस्त्रालंकारसंवीतांपुष्पमंडलमंडिताम्॥९॥**

**लवणंगुडंघृतंतैलंदेव्यैशक्त्यानिवेदयेत्॥  
कटुखं[^241]डंजीरकंचपत्रशाकंचभारत॥१०॥**

[^241]: " तथा खंडम्-इ०पा०। "

**गुडघृष्टांस्तथापूपान्खंडवेष्टांस्तथानृप॥  
ब्राह्मणेव्रतसंपन्नेप्रदद्यात्सुबहुश्रुते॥११॥**

**शुक्लपक्षेसदादेयायथाशक्त्याहिरण्मयी॥  
धनहीनेतुभक्त्या[^242]चमधुवृक्षमयीनृप॥१२॥**

[^242]: "शक्त्या-इ०पा०।"

**अर्च्यानित्यंसंनिधानात्तत्रगौरीनसंशयः॥  
अक्षारलवणंरात्रौभुंक्तेचैवसुवाग्यता॥१३॥**

**गौरीसन्निहितानित्यंभूमौप्रस्तर[^243]शायिनी॥  
एवंनियमयुक्तस्य**

[^243]: " स्वास्तरशायिनी-इ०पा०।"

देव्यायत्समुदाहृतम्॥१४॥

तच्छृणुष्वमहाबाहोकथ्यमानंमहाफलम्॥  
भर्तारंतुलभेत्कन्यायंवांछतिमनोनुगम्॥१५॥

सुचिरंसहवैभर्त्राक्रीडयित्वाइहैवसा॥  
संततिंप्रतिष्ठाप्यसहतेनैवगच्छति॥१६॥

हेलिलोकंचन्द्रलोकंलोकंचित्रशिखंडिनः॥  
गत्वाद्यातिसदोराजन्वामदेवस्यभारत॥१७॥

विधवातुयदाराजन्देव्याव्रत[^244]परायणा॥  
भर्तारंनियतानित्यंसदार्चनपरायणा॥१८॥

[^244]: " नतिपरायणा-इ०पा०। "

इहचोत्सृज्यदेहंस्वंदृष्ट्वाहरिपुरेप्रियम्॥  
आक्षिप्ययमदूतेभ्यःसहभर्त्रारमेद्दिवि॥१९॥

वर्षकोटिंदशगुणांरमित्वासाइहागता॥  
भर्त्रासहैवपूर्वोक्तंलभतेफलमीप्सितम्॥२०॥

इंद्राण्यापिव्रतमिदंपुत्रार्थिन्यानराधिप॥  
लब्धःपुत्रोव्रतस्यांतेजयंतोनामनामतः॥२१॥

अरुंधत्यातथाचीर्णंवसिष्ठंप्रतिकामतः॥  
दृश्यतेदिविचाद्यापिवसिष्ठस्यसमीपतः॥२२॥

रोहिण्यालवणत्यागात्सपत्नीगणमर्दनम्॥  
लब्धंदेव्याःप्रसादेनसौभाग्याचलंदिवि॥२३॥

इत्येषातिथिरित्येवतृतीयालोकपूजिता॥  
सदाविशेषतःपुण्यावैशाखेमासियाभवेत्॥२४॥

पुण्याभाद्रपदेमासिमायेवंनसंशयः॥  
माघेभाद्रपदेचापिस्त्रीणांधन्या[^245]प्रचक्षते॥२५॥

[^245]: "धर्मम्-इ०पा०।"

साधारणीतुवैशाखेसर्वलोकस्यभारत॥  
माघमासेतृतीयायांगुडस्यलवणस्यच॥२६॥

दानंश्रेयस्करंराजन्स्त्रीणां[^246]चपुरुषस्यच॥  
गुडेनतुष्यतेदत्तोलवणेनतुविश्वभूः॥२७॥

[^246]: "सर्वकामफलमदम्-इ०पा०।"

गुडपूपास्तुदातव्यामासिभाद्रपदेतथा॥  
तृतीयायांतुमाघस्यवामदेव[^247]स्यप्रीतये॥२८॥

[^247]: "सर्वकामार्थसिद्धये-इ०पा०। "

वारिदानंप्रशस्तंस्यान्मादेकानांचभारत॥  
वैशाखेमासिराजेंद्रतृतीयाचंदनस्यच॥२९॥

वारिणातुष्यतेवेधामोदकैर्भीमएवहि॥  
दानात्तुचंदनस्येहकंजजोनात्रसंशयः॥३०॥

यास्तेषांकुरुशार्दूलवैशाखेमासिवैतिथिः॥  
तृतीयासाऽक्षयालोकेगीर्वाणैरभिनंदिता॥३१॥

आगतेयंमहाबाहोभूरिचंद्रंवसुव्रता॥  
कलधौतंतथान्नंचधृत्तंचापिविशेषतः॥३२॥

यद्य[^248]द्दत्तंत्वक्षयंस्यात्तेनेयमक्षयास्मृता॥  
यत्किंचिद्दीयतेदानंस्वल्पंवायदिवाबहु॥३३॥

[^248]: "अस्यांदत्तम्-३०पा०।"

तत्सर्वमक्षयंस्याद्वैतेनेयमक्षयास्मृता॥  
योऽस्यांददातिकरकान्वारिबीजसमन्वितान्॥३४॥

सयातिपुरुषोवीरलोकंवैहेममालिनः॥  
इत्येषाकथितावीरतृतीयातिथिरुत्तमम्॥३५॥

यामुपोष्यनरोराजन्नृद्धिंवृद्धिंश्रियंभजेत्॥३६॥

इतिश्रीभविष्येमहापुराणेब्राह्मेपर्वणिशतसहस्रार्धसंहितायांतृतीयाकल्पविधिवर्णनंनामैकविंशोऽध्यायः॥२१॥

**सुमंतुरुवाच॥**

चतुर्थ्यांतुसदाराजन्निराहारव्रतान्वितः॥  
दत्वातिलान्नंविप्रस्यस्वयंभुंक्तेतिलौदनम्॥१॥

वर्षद्वयेसमाप्तिर्हिव्रतस्यतुयदाभवेत्॥  
विनायकस्तस्यतुष्टोददातिफलमीहितम्[^249]॥२॥

[^249]: " ईप्सितम्-इ०पा०। "

यातिभाग्यनिवासंहिक्रीडतेविभवैःसह॥  
इहचागत्यपुण्यांतेदिव्योदिव्यवपुर्यशी॥३॥

मतिमान्धृतिमान्वाग्मीभाग्यवान्काम[^250]कारवान्॥  
असाध्यान्यपिसाध्येहक्षणादेवमहांत्यपि॥४॥

[^250]: "लभते यशः-इ०पा०।"

हस्त्य[^251]श्वरथसंपन्नःपत्नीपुत्रसहायवान्॥  
राजाभवतिदीर्घायुःसप्तजन्मान्यसौनृप॥५॥

[^251]: "हस्त्यन्नस्वार्थसंपन्नः-इ०पा०।"

एतद्ददातिसंतुष्टोविघ्न[^252]हताविनायकः॥

[^252]: "विघ्नहर्ता-इ०पा०।"

**शतानीकउवाच॥**

विघ्नंकस्यकृतंतेनयेनविघ्नविनायकः॥६॥

एतद्वदस्वविघ्नेशविघ्नकारणमद्यमे॥

**सुमंतुरुवाच॥**

कौमारेलक्षणेपुंसांस्त्रीणांचसुकृतेकृते॥७॥

विघ्नंचकारविघ्नेशोगांगेयस्यविनायकः॥  
तत्तुविघ्नंविदित्वासौकार्तिकेयोरुषान्वितः॥८॥

उत्कृष्यदंतंतस्यास्याद्धंतंतंचसमुद्यतः॥  
निवार्यापृछ्यदेवेशोरोषःकार्यःकुतस्त्वया॥९॥

तंचाचख्यौसपित्रेवैकृतपूरुषलक्षणम्॥  
तत्रविघ्नंकृतेमह्यंयोषितानांचलक्षणम्॥१०॥

अथोवाचमहादेवःप्रहसन्त्स्त्वसुतंकिल॥  

ममकिंलक्षणंपुत्रपश्यसेत्वंवदस्वमे॥११॥

सचोवाचकरेतुभ्यंकपालंद्विजलक्षितम्॥  

अविचारेणसंस्थाप्यंकपालीतेनचोच्यसे॥१२॥

सतल्लक्षणमादायसमुद्रेप्राक्षिपद्रुषा॥  
अथदेवसमाजेवैप्रवृत्तेब्रह्मरुद्रयोः॥१३॥

अहंज्यायानहंज्यायान्विवादोऽभूत्तयोर्द्वयोः॥  
तवसंभूत्यभिज्ञोऽस्तिमांतुवेदनकश्चन॥१४॥

एवंशिवेऽतिब्रुवतिब्रह्मणःपंचमंशिरः॥  
मुक्ताट्टहासंप्रोवाचत्वामहंवेदिताभव॥१५॥

एवंब्रुवंतंरुद्रेणब्राह्मंहयशिरोमहत्॥  
नखाग्रेणनिकृत्तंचतस्यैवचकरेस्थितम्॥१६॥

करस्थैनैवतेनासावागच्छद्यत्रयोहरिः॥  
तपस्तेपेतदामेरौतत्रासौभगवान्वशी॥१७॥

कृत्तेहयशिरेतस्मिन्स्थानात्तस्मात्तुब्रह्मणः॥  
रोषाद्विनिःसृतस्त्वन्यःपुरुषःश्वेतकुंडली॥१८॥

कवचीसशिरस्कश्चसशरःसशरासनः॥  
अनिर्देश्यवपुःस्रग्वीकिंकरोमिसचाब्रवीत्॥१९॥

अथोवाचरुषाब्रह्माहन्यतांससुदुर्मतिः॥  
सतुमार्गेणरुद्रस्यआगच्छतुंडतोद्रुतम्॥२०॥

रुद्रोपविष्णुतेजोभिःप्रविष्टःसत्वधिष्ठितः॥  
सप्रविश्यतदापश्यत्तपंतंचोत्तमंतपः॥२१॥

हरोनारायणंदेवंवैकुंठमपराजितम्॥  
हरंदृष्ट्वाथसंप्राप्तंकार्यंचास्यविचिंत्यच॥२२॥

उवाचशूलिनंदेवोभुजंशूलेनमेभिद॥  

सबिभेदमहाते

जाभुजंशूलेनतंहरः॥२३॥

शूलभेदादसृगूर्ध्वंजगामावृत्यरोदसी॥  
विनिवृत्यततःपश्चात्कपालेनिपपातह॥२४॥

असृक्कपालेपतितंप्रदशिन्याव्यवर्द्धयत्॥  
यदाहिविनिवृत्तिःस्याद्देवस्यरुधिरंप्रति॥२५॥

तदातुविसृजेत्तोयंसकृत्वावारुणींतनुम्॥  
तोयेप्रवृत्तेऽसृग्भूतेकपालेयत्रतच्छिरः॥२६॥

कपालेतुप्रदेशिन्यारुद्रोऽसौरुधिरेसृजत्॥  
आमुक्तकवचंरक्तंरक्तकुंडलिनंनरम्॥२७॥

अथोवाचभवंदेवंकिंकरोमीतिमानद॥  
असावपिससर्जाथश्वेतकुंडलिनंनरम्॥२८॥

तावुभौसमयुध्येतांधनुःप्रवरधारिणौ॥  
यथाराजन्बलीयांसौकुजकेतूयुगात्यये॥२९॥

तयोस्तुयुध्यतोरेवंसंवर्तश्चाधिकोगतः॥  
नचादृश्यतविजयएकस्यापितदातयोः॥३०॥

अथांतरिक्षेतौदृष्ट्वावागुवाचाशरीरिणी॥  
अवतारोऽथभवितायुवयोर्हिमयासह॥३१॥

भारापनोदःकर्तव्यःपृथिव्यर्थेस्सुरैःसह॥  
तदाश्चर्योहिभवितादेवकार्यार्थसिद्धये॥३२॥

भूलोकभावंनिर्धूयभूयोगंतासुरालयम्॥  
एवमुक्तातुवैकुंठोददावेकंरवेस्तदा॥३३॥

श्वेतकुंडलिनंदृप्तं[^253]तंजग्राहरविर्मुदा॥  
इंद्रस्यापिततश्चाःयंरक्तकुंडलिनंददौ॥३५॥

[^253]: " दृष्ट्वा-इ०पा०।"

जग्राहचमुदायुक्तइंद्रःस्वंचपुरंययौ॥  
गतौरवींद्रौप्रगृह्मपुरुषौकोधसंभवौ॥३५॥

अथोवाचतदारुद्रंदेवःकमलसंस्थितः॥  

गच्छत्वमपिकापालेकपालव्रतचर्यया॥३६॥

अवतारोव्रतस्यास्यमर्त्यलोकेभविष्यति॥  
येचव्रतंत्वदीयंवैधारयिष्यंतिमानवाः॥३७॥

नतेषांदुर्लभंकिंचिद्भवितेहपरत्रच॥  
एवंसंलप्यबहुशःसुमुखंप्रतिनंद्यच॥३८॥

आहूयचसमुद्रंसप्रत्युवाचाविचारयन्॥  
कुरुष्वा[^254]भरणंस्त्रीणांलक्षणंयद्विलक्षणम्॥३९॥

[^254]: " स्त्रीणांचपुरुषाणांच-इ०पा०।"

कार्तिकेयेनयत्प्रोक्तंतद्वदस्वाविचारयन्॥  
सचाहममनाम्नेदंभवेत्पुरुषलक्षणम्॥४०॥

देवेनतत्प्रतिज्ञातमेवमेतद्भविष्यति॥  
कार्तिकेयेनयात्प्रोक्तंतद्वदस्वाविचारयन्॥४१॥

प्रयच्छास्यविषाणंवैनिष्कृष्टंयत्त्वयाऽधुना॥  
अवश्यमेवतद्भूतंभवितव्यंतुकस्यचित्॥४२॥

ऋतेविनायकंतद्वैदैवयोगान्नकामतः॥  
गृहाणएतत्सामुद्रंयत्त्वयापरिकीर्तितम्॥४३॥

स्त्रीपुंसोर्लक्षणंसामुद्रमितिविश्रुतम्॥  
इमंचसविषाणंवैकुरुदेवविनायकम्॥४४॥

अथोवाचचदेवेशंबाहुलेयःसमत्सरम्॥  
विषाणंदद्मिचास्याहंतववाक्यान्नसंशयः॥४५॥

यदात्वयंविषाणंचमुक्त्वातुविचरिष्यति॥  
तदाविषाणमुक्तःसन्भस्मएतंकरिष्यति॥४६॥

एवमस्त्वितितंचोक्त्वाविषाणंतत्करेददौ॥  
विनायकस्यदेवेशःकार्तिकेयमतेस्थितम्॥४७॥

सविषाणकरोद्यापिदृश्यतेप्रतिमानृप॥  
व्योमसूनोर्महाबाहोर्विघ्नंकर्तुंमहात्मनः॥४८॥

एतद्रहस्यंदेवानांमयातेसमुदाहृतम्॥  
यत्रदेवोनवैवेददेवानांभुविदुर्लभम्॥४९॥

मयाप्रसन्नेनतवगुह्यमेतदुदाहृतम्॥  
कथितंतिथिसंयोगेविनायककथामृतम्॥५०॥

यइमंश्रावयेद्विद्वान्ब्राह्मणान्वेदपारगान्॥  
क्षत्रियांश्चस्ववृत्तिस्थान्विट्शूद्रांश्चगुणान्वितान्॥५१॥

नतस्यदुर्लभंकिंचिदिहचामुत्रविद्यते॥  
नचदुर्गतिमाप्नोतिनचयातिपराभवम्॥५२॥

निर्विघ्नंसर्वकार्याणिसाधयेन्नात्रसंशयः॥  
ऋद्धिंवृद्विंश्रियंचापिविंदेतभरतोत्तम॥५३॥

इतिश्रीभविष्येमहापुराणेब्राह्मेपर्वणिशतसहस्त्रार्धसंहितायांचतुर्थीकल्पवर्णनंनामद्वाविंशोऽध्यायः॥२२॥छ॥

**शतानीकउवाच॥**

केनायंभीमजोविप्रप्रमथाधिपतिःकृतः॥  
भर्तृत्वेचापिविघ्नानामधिकारीकथंबभौ॥१॥

**सुमंतुरुवाच॥**

साधुष्पृष्टोऽस्मिराजेंद्रयदर्थंविघ्नकारकः॥  
यैर्वापिविघ्नकरणैर्नियुक्तोऽपिविनायकः॥२॥

तत्तेवच्मिमहाबाहोशृणुष्वैकमनाधुना॥  
आद्येकृतयुगेवीरप्रजासर्गमवापह॥३॥

दृष्ट्वाकर्माणिसिद्धानिविनाविघ्नेनभारत॥  
अथक्लेशांप्रजांदृष्ट्वागर्वितांकृत्स्नशोनृप॥४॥

बहुशश्चिंतयित्वातुइदंकर्ममहीपते॥  
विनायकःसमृद्ध्यर्थंप्रजानांविनियोजितः॥५॥

गणानांचाधिपत्येचभीमकंजजसात्वतैः॥  
तनोपसृष्टोयस्तस्यलक्षणानिनिबोधमे॥६॥

स्वप्नेवगाहतेऽत्यर्थंजलमुंडांश्चपश्यति॥  
काषायवाससश्चैवक्रव्यादांश्चाधिरोहति॥७॥

अंत्यजैर्गर्दभैरुष्ट्रैःसहैकत्रावतिष्ठते॥  
व्रजमानस्तथात्मानंमन्यतेऽनुगतंपरैः॥८॥

विमनाविफलारंभःसंसीदत्यनिमित्ततः॥  
करटारूढमात्मानमंभसोंतरगेतथा॥९॥

पत्तिभिश्चावृतंयांतंसंगमनांतिकंनृप॥  
पश्यतेकुरुशार्दूलस्वप्नांतेनात्रसंशयः॥१०॥

चित्तंचविकृताकारंकरवीरविभूषितम्॥  
तेनोपसृष्टोलभतेराज्यंपौरुषसंभवम्॥११॥

कुमारीनचभर्तारमपत्यंगर्भिणीतथा॥  
आचार्यत्वंश्रोत्रियश्चशिष्याश्चाध्ययनंतथा॥१२॥

वणिग्लाभंचनाप्नोतिकृषिंचैवकृषीवलः॥  
स्रपनंतस्यकर्तव्यंपुण्येऽह[^255]निमहोपते॥१३॥

[^255]: "अह्नि विधिपूर्वकम्-इ०पा०।"

गौरसर्षपकल्केनसाज्येनोत्सादितेनतु॥  
शुक्लपक्षेचतुर्थ्यांतुवारेतुधिषणस्यच॥१४॥

तिष्येचवीरनक्षत्रेतस्यैवपुरतोनृप॥  
सर्वौषधैःसर्वगंधैर्विलिप्तशिरसस्तथा॥१५॥

भद्रासनोपविष्टस्यस्वस्तिवाच्यद्विजाञ्छुभान्॥  
व्योमकेशंतुसंपूज्यपार्वतींभीमजंतथा॥१६॥

कृष्णंसपितरंतातपवमानं[^256]सितंतथा॥  
धिषणंचेन्दुपुत्रंचकोणं[^257]केतुंचभारत॥१७॥

[^256]: "अब्जमानम्-इ०पा०।"

[^257]: "कोणलक्ष्यं च-इ०पा०।"

विधुंतुदंबाहुलेयंनंदकस्यचधारिणम्॥  
अश्वस्थानाद्गजस्थानाद्वल्मीकात्संगमाद्ध्रदात्॥१८॥

मृत्तिकांरोचनांगंधान्गुग्गुलंचाप्सुनिक्षिपेत्॥  
यदाहृतंह्येकवर्णैश्चतुर्भिःकलशैर्ह्रदात्॥१९॥

चर्मण्यानडुहेरक्तेस्थाप्यंभद्रासनंतथा॥  
सहस्राक्षंशतधारमृषिभिः[^258]पावनंकृतम्॥२०॥

[^258]: "सूरिभिः पावनं स्मृतम्-इ०पा०।"

तेनत्वामभिषिंचामिपावमान्यःपुनंतुते॥  
भगंतेवरुणोराजाभगंसूर्योबृहस्पतिः॥२१॥

भगमिंद्रश्चवायुश्चभयंसप्तर्षयोददुः॥  
यत्तेकेशेषुदौर्भाग्यंसीमंतेयच्चमूर्धनि॥२२॥

ललाटेकर्णयोरक्ष्णोरापस्तद्घ्नंतुतेसदा॥  
स्रातस्यसार्षपंतैलंस्रुवेणौदुंबरेणतु॥२३॥

जुहुयान्मूर्धनिकुशान्सव्येनपरिगृह्यतु॥  
मितश्चसंमितश्चैवतथाचशालकंटकः॥२४॥

कूष्माण्डोराजश्रेष्ठास्तेऽग्नयःस्वाहासमन्विताः॥  
नामभिर्बलिमंत्रैश्चनमस्कारसमन्वितैः॥२५॥

दद्याच्चतुष्पथेशूर्पेकुशानास्तीर्यसर्वतः॥  
कृताकृतांस्तंडुलांश्चपलालौदनमेवच॥२६॥

मत्स्यान्पक्वांस्तथैवामान्मासमेतावदेवतु॥  
पुष्पंचित्रंसगंधंचसुरांचत्रिविधामपि॥२७॥

मूलकंपूरिकाःपूषांस्तथैवोंडेरिकास्रजम्॥  
दधिपायसमन्नंचगुडवष्टान्समोदकान्॥२८॥

विनायकस्यजननीमुपतिष्ठेत्ततोंऽबिकाम्॥  
दूर्वासर्षपपुष्पाणांदत्वापुष्पांजलित्रयम्॥२९॥

रूपदेहियशोदेहिभगंभगवतिदेहिमे॥  
पुत्रान्देहिधनंदेहिसर्वान्कामांश्चदेहिमे॥३०॥

अचलांबुद्धिमेदेहिधरायांख्यातिमेवच॥  
ततःशुक्लांबरधरःशुक्लमाल्यानुलेपनः॥३१॥

भोजयेद्ब्राह्मणान्दद्याद्वस्त्रयुग्मंगुरोरपि॥  
एवंविनायकंपूज्यग्रहांश्चैवविधानतः॥३२॥

कर्मणांफलमाप्नोतिश्रियंप्राप्नोत्यनुत्तमाम्॥  
आदित्यस्यसदापूजांतिलकंस्वामिनस्तथा॥३३॥

विनायकपतेश्चैवसर्वसिद्धिमवाप्नुयात्॥३४॥

इतिश्रीभविष्येमहापुराणेब्राह्मेपर्वणिचतुर्थीकल्पेत्रयोविंशोऽध्यायः॥२३॥

**शतानीकउवाच॥**

**नराणांयोषितानांचलक्षणानिमहामते॥  
प्रोक्तानियानिविप्रेन्द्रव्योमकेशस्यसूनुना॥१॥**

**क्रुद्धेनयानिक्षिप्तानिईश्वरेणमहोदधौ॥  
कृष्णस्यवचनाद्भूयःसमुद्रेणार्पितानिवै॥२॥**

**अर्पितानिततस्तस्यतेनप्राप्नोतिवैकथम्॥  
बाहुलेयेनविप्रेन्द्रतानिमेवदसुव्रत॥३॥**

**सुमंतुरुवाच॥**

**यथागुहेनराजेंद्रस्त्रीपुंसांलक्षणानिवै॥  
प्रोक्तानिकुरुशार्दूलतथातेकथयामिवै॥४॥**

**शक्तिपाताद्धतेक्रौंचेव्योमकेशस्यसूनुना॥  
ब्रह्मातुष्टोब्रवीदेनंवरंवरयमेऽनघ॥५॥**

**असावपिमहातेजाःप्रणम्यशिरसाविभुम्॥  
पितामहंबभाषेदंलक्षणंब्रूहिमेविभो॥६॥**

**नराणांयोषितानांचकौतुकंपरमंमम॥  
यन्मयोक्तंपुरादेवप्रक्षिप्तंलवणार्णवे॥७॥**

**मत्पित्रादेवदेवेशसक्रोधेनपुरातथा॥  
प्राप्तंचविस्मृतंभूयस्तन्मेब्रूहिह्यशेषतः॥८॥**

**ब्रह्मोवाच॥**

**साधुपृष्टोऽस्मिदेवेशभीमस्यानंदवर्धन॥  
लक्षणानिनिबोधत्वंपुरुषाणामशेषतः॥९॥**

**अधमोत्तममध्यानियानिप्रापपयोनिधिः॥  
शिवेहनिसुनक्षत्रेहेसौम्येशुभेरवौ॥१०॥**

**पूर्वाह्णेमंगलैर्युक्तेपरीक्षेतविचक्षणः॥  
प्रमाणंसंहतिछायांगतिंसर्वांगलक्षणम्॥११॥**

**दंतकेशनखश्मश्रुएतत्सर्वविचक्षणः॥  
पूर्वमायुःपरीक्षेतपश्चाल्लक्षणमादिशेत्॥१२॥**

**क्षीणेह्यायुषिमर्त्यानांलक्षणैःकिंप्रयोजनम्॥  
जघन्योनवतिःप्रोक्तोमध्यमस्तुशतांगुलः॥१३॥**

**अष्टोत्तरशतंयस्यउत्तमंस्यलक्षणम्॥  
प्रमाणलक्षणंप्रोक्तंसमुद्रेणशुभाशुभम्॥१४॥**

**यन्मेपुरादेववरतन्मयाकथितंतव॥**  

**अतःपरंप्रवक्ष्यामिदेहावयवलक्षणम्॥१५॥**

**पादैःसमांसकैः[^259]स्निग्धैरक्तैःसौम्यैःसुशोभनैः॥  
उन्नतैःस्वेदरहितैःशिराहीनैश्चपार्थिवः॥१६॥**

[^259]: "समांसलैः-इ०पा०।"

**यस्यपादतलेरेखासांकुशेवप्रकाशते॥  
सततंहिसुखंतस्यपुरुषस्यनसंशयः॥१७॥**

**अस्वेदनौमृदुतलौकमलोदरसंनिभौ॥  
श्लिष्टां[^260]गुलीताम्रनखौसुपार्ष्[^261]णीव्योमकेशज॥१८॥**

[^260]: "स्निग्धांगुली-इ०पा०।"

[^261]: "पादौ वै-इ०पा०।"

**उष्णौशिराविरहितौगूढगुल्फौचभीमज॥  
कूर्मोन्नतौचचरणौप्रख्यातौपार्थिवस्यतु॥१९॥**

**शूर्पाकृतीमहाबाहोरूक्षौश्वेतनखौतथा॥  
वक्रौशिरासंततौचसंशुष्कौविरलांगुली॥२०॥**

**दारिद्र्यदुःखदौज्ञेयौचरणौभीमनंदन॥  
ब्रह्मघ्नौदेवशार्दूल[^262]पक्वमृत्सदृशौतले॥२१॥**

[^262]: "नृपशार्दूल-इ०पा०।"

**पीतावगम्यानिरतौकृष्णौपानरतौसदा॥  
अभक्ष्यभक्षणेश्वेतौज्ञेयौसेनाधिपोत्तम॥२२॥**

**अंगुष्ठौपृथुलौयेषांतेनराभाग्यवर्जिताः॥  
क्लिश्यंतेविकृतां**

गुष्ठास्तेनराःपादगामिनः॥२३॥

चिपिटैर्विकृतैर्भग्नैरंगुष्ठैरतिनिंदिताः॥  
वक्रैर्भग्रैस्तथाह्रस्वैरंगुष्ठैःक्लेशभागिनः॥२४॥

शूर्पाकारैश्चविकृतैर्भग्नैर्वक्रैःशिराततैः॥  
सस्वेदैःपाण्डुरूक्षैश्चचरणैरतिनिंदिताः॥२५॥

यस्यप्रदेशिनीदीर्घाअंगुष्ठंयाअतिक्रमेत्॥  
स्त्रीभोगंलभतेनित्यंपुरुषोनात्रसंशयः॥२६॥

कनिष्ठायांतुदीर्घायांसुवर्णस्यतुभागिनः॥  
चिपिटाविरलाःशुष्कायस्यांगुल्योभवंतिवै॥२७॥

सभवेद्दुःखितोनित्यंधनहीनश्चवैगुह[^263]॥  
श्वेतैर्नखैर्विरूक्षैश्चपुरुषादुःखजीविनः॥२८॥

[^263]: "नित्यशः-इ०पा०।"

कुशीलाःकुनखैर्ज्ञेयाःकामभोगविवर्जिताः॥  
विकृतैःस्फुटितैरूक्षैर्नखैर्दारिद्र्यभागिनः॥२९॥

ब्रह्महत्यांचकुर्वंतिपुरुषाहरितैर्नखैः॥  
बंधुभिश्चवियुज्यतेकुलक्षयकराश्चते॥३०॥

इंद्रगोपकसंकाशैर्नखैर्नृपतयःस्मृताः॥  
शंखावर्तप्रतीकाशैर्नखैर्भवतिपार्थिवः॥३१॥

ताम्रैर्नखैस्तथैश्वर्यंधन्याःपद्मनखानराः॥  
रक्तैर्नखैस्तथैश्वर्यंषुष्पितैःसुभगोभवेत्॥३२॥

सूक्ष्मैरुपचितैस्ताम्रैर्नखैर्नृपतयःस्मृताः॥  
रोमशैश्चतथाजंघैर्दुःखदारिद्र्यभागिनः॥३३॥

बंधनंह्रस्वजंघानामैश्वर्यंचैवनिर्दिशेत्॥  
मृगजंघाश्चराजानोजायंते[^264]नात्रसंशयः॥३४॥

[^264]: "भवंतिनृपसत्तम-इ०पा०।"

दीर्घजंघाःस्थूलजंघानित्यंभाग्यविवर्जिताः॥  
शृगालजंघाःपुरुषानित्यंभाग्यविवर्जिताः॥३५॥

काकजंघानरायेतुभवेयुर्दुःखभागिनः॥  
पीन[^265]जंघास्तथैश्वर्यंप्राप्नुवंतिनसंशयः॥३६॥

[^265]: "मीनजंघा-इ०पा०।"

सिंहव्याघ्रसमाजंवाधनिनःपरिकीर्तिताः॥  
पार्थिवानांभवेद्रोमचैकैकंरोमकूपके॥३७॥

पंडितश्रोत्रियाणांचद्वेद्वेज्ञेयेमहामते॥  
त्रिभिस्त्रिभिस्तथानिःस्वामानवादुःखभागिनः॥३८॥

केशाश्चैवमहाबाहोनिंदिताःपूजितास्तथा॥  
निर्मांसजानुर्म्रियतेप्रवासेशिवनंदन[^266]॥३९॥

[^266]: "दंडिनंदन-इ०,कुरुनंदन-इ०चपा०।"

सौभाग्यमल्पैःकथितंदारिद्र्यंविकटैस्तथा॥  
निम्नैःस्वस्त्रीजिताज्ञेयाःसमांसैराज्यभागिनः॥४०॥

हंसभास[^267]शुकानांचतुल्यायस्यगतिर्भवेत्॥  
सभवेत्पार्थिवःपूज्यः[^268]समुद्रवचनंयथा॥४१॥

[^267]: "हंसभासशिखंडीनाम्-इ०पा०।"

[^268]: "पृथ्व्याम्-इ०पा०।"

अन्येषामपिशस्तानांपक्षिणांचशुभागतिः॥  
वृषसिंहगजेंद्राणांगतिर्भोग[^269]विवर्धिनी॥४२॥

[^269]: "भाग्यविवर्द्धिनी-इ०पा०।"

जलोर्मिसदृशीयाचकाकोलूकसमाचया॥  
गतिर्द्रव्यविहीनानांदुःखशोकभयंकरी॥४३॥

श्वानोष्ट्रमहिषाणां

चखर[^270]सूकरयोस्तथा॥  
गतिर्मेषसमायेषांतेनराभाग्यवर्जिताः॥४४॥

[^270]: "खड्गशूकरयोस्तथा-इ०पा०।"

इतिश्रीभविष्येमहापुराणेब्राह्मेपर्वणिपुरुषलक्षणवर्णनंनामचतुर्विशोऽध्यायः॥२४॥छ॥

**ब्रह्मोवाच॥**

दक्षिणावर्तलिंगश्चनरोवैपुत्रवान्भवेत्॥  
वामावर्तेतथालिंगेनरःकन्यांप्रसूयते॥३॥

स्थूलैःशिरालैर्विषमैर्लिंगैर्दारिद्र्यमादिशेत्॥  
ऋजुभिर्वर्तुलाकारैःपुरुषाःपुत्रभागिनः॥२॥

निम्नपादोपविष्टस्यभूमिंस्पृशतिमेहनः॥  
दुःखितंतंविजानीयात्पुरुषंनात्रसंशयः॥३॥

भूमौपादोपविष्टस्यगुल्फौस्पृशतिमेहनः॥  
ईश्वरंतंविजानीयात्प्रमदानांचवल्लभम्[^271]॥४॥

[^271]: "दुर्लभम्-इ०पा०।"

सिंहव्याघ्रसमोयस्तुह्रस्वोभवतिमेहनः॥  
भोगवान्सतुविज्ञेयोऽशेषभोगसमन्वितः॥५॥

रेखाकृतिर्मणिर्यस्यमेहनेहिविराजते॥  
पार्थिवःसतुविज्ञेयःसमुद्रवचनंयथा॥६॥

सुवर्णरजतप्रख्यैर्मणिमुकासमप्रभैः॥  
प्रवालसदृशैःस्निग्धैर्मणिभिःपार्थिवोभवेत्॥७॥

पांडुरैर्मलिनैरूक्षैर्दीर्घव्यासैर्दिशोव्रजेत्॥  
समैस्तथोन्नतैश्चापिसुस्निग्धैर्मणिभिर्गृही॥८॥

धनरक्षास्तथास्त्रीणांभोक्तारस्तेभवंतिहि॥  
मणिभिर्मध्यनिम्नैस्तुपितरस्तेभवंतिहि॥९॥

योषितानांमहाबाहोहानिःस्वाश्चापिभंवतिते॥  
नोल्बणैश्चापिधनिनोरावीरभवंतिहि॥१०॥

मूत्रधारापतेदेकावलितादक्षिणायदि॥  
सभवेत्पार्थिवःपृथ्याःसमुद्रवचनंयथा॥११॥

द्वेधारेचतथास्निग्धेधनवान्भोगवान्स्मृतः॥  
बहुधारास्तथारूक्षाःसशब्दाःपुरुषाधमाः॥१२॥

मीनगंधंभवेद्रेतोधनवान्पुत्रवान्भवेत्॥  
हविर्गंधंभवेद्यस्यधनाढ्यःश्रोत्रियःस्मृतः॥१३॥

मूषगं[^272]धिर्भवेत्पुत्रीपद्मगंधिर्नृपःस्मृतः॥  
लाक्षागंधिर्भवेद्यश्चबहुकन्यःप्रजायते॥१४॥

[^272]: "मेषराधिर्भवेत्पुत्री-इ०पा०।"

मद्यगंधिर्भवेद्योद्धाक्षारगंधिर्दरिद्रता॥  
शीघ्रमैथुनगामीयःसदीर्घायुरतोऽन्यथा॥१५॥

अल्पायुर्देवशार्दूलविज्ञेयोनात्रसंशयः॥  
तनुशुक्रःस्त्रीजनकोमांसगंधीचभोगवान्॥१६॥

पद्मवर्णंभवेद्रक्तंसनरोधनवान्भवेत्॥  

किंचिद्रक्तंतथाकृष्णंभवेद्यस्यतुशोणितम्॥१७॥

अधमःसतुविज्ञेयःसुखदुःखस्यभाजनम्॥  
प्रवालसदृशंस्निग्धंभवेद्यस्यचशोणितम्॥१८॥

राजानंतंविजानीयात्सप्तद्वीपाधिपंग्रह॥  
विस्तीर्णामांसलास्निग्धाबस्तिःपुंसांप्रशस्यते॥१९॥

निर्मांसाविकटारूक्षाबस्तिर्येषांनतेशुभाः॥  
गोमायुसदृशायस्यश्वानोष्ट्रमहिषस्यच॥२०॥

सभवेद्दुःखितोनित्यंपुरुषोनात्रसंशयः॥

यश्चैकवृषणस्तातजलेप्राणान्विमुंचति॥२१॥

स्त्रीचंचलस्तुविषमैःसमैराज्यंप्रचक्षते॥  
ऊर्ध्वगैश्चापिह्रस्वायुःशतंजीवीप्रलंबधृक्॥२२॥

मानवाश्चापिरक्तैस्तुधनवंतोभवंतिवै॥  
स्थूलस्फिग्भवतिक्षेमीद्रव्ययुक्तःसमांसधृक्॥२३॥

व्याघ्रस्फिङ्मांडलोराजामंडूकस्फिङ्नराधिपः॥  
द्विमंडलोमहाबाहोसिंहस्फिक्सार्वभौमता॥२४॥

उष्ट्रवानरयोर्यस्तुधारयोस्फिङ्महामते॥  
धनधान्यविहीनोऽसौविज्ञेयोभीमनंदन॥२५॥

पुमान्नृगोदरोधन्योमयूरोदरएवच॥  
व्याघ्रोदरोनरपतीराजासिंहोदरोभवेत्॥२६॥

मंडूकसदृशंयस्यपुरुषस्योदरंभवेत्॥  
सभवेत्पार्थिवःपृथ्व्यांसमुद्रवचनंयथा॥२७॥

मांसलैर्ऋजुभिर्वृत्तैःपार्श्वैनृपतयःस्मृताः॥  
ईश्वरोव्याघ्रपृष्ठस्तुसेनायाश्चैवनायकः॥२८॥

सिंहपृष्टोनरोयस्तुबंधनंतस्यनिर्दिशेत्॥  
कूर्मपृष्टास्तुराजानोधनसौभाग्यभागिनः॥२९॥

विस्तीर्णंहृदयंयेषांमांसलोमचितंसमम्॥  
शतायुषोविजानीयाद्भोगवंतोमहाधनाः॥३०॥

विरलाःशुष्कास्तथारूक्षादृश्यंतेऽगुलयःकरे॥  
सभवेद्दुःखितोनित्यंनरोदारिद्र्यभाजनम्॥३१॥

यस्यमीनसमारेखाकर्मसिद्धिश्चतस्यतु॥  
धनवान्सतुविज्ञेयोबहुपुत्रश्चमानवः॥३२॥

तुलायस्यतुवेदिर्वाकरमध्येदृश्यते॥  
वाणिज्यंसिध्यतेतस्यपुरुषस्यनसंशयः॥३३॥

सोमंपाणितलेयस्याद्विजस्यतुविशेषतः॥  
यज्ञयाजीभवेन्नित्यंबहुवित्तश्चमानवः॥३४॥

शैलंवाप्यथवावृक्षंकरमध्येतुदृश्यते॥  
अचलांश्रियमाप्नोतिबहुभृत्यसमन्वितः॥३५॥

शक्तितोमबाणासिरेखाचा[^273]पोपमाभवेत्॥  
यस्यहस्तेमहाबाहोसजयेद्विग्रहेरिपून्॥३६॥

[^273]: "पद्मनालोपमा भवेत्-इ०पा०।"

ध्वजंचाप्यथवाशंखंकरमध्येदृश्यते॥  
समुद्रयायीसभवेद्धनीचसततंगुह॥३७॥

श्रीवत्समथवापद्मंवज्रंवाचकमेवच॥  
रथंवाप्यथवाकुंभोयस्यहस्तेप्रकाशते॥३८॥

राजानंतंविजानीयात्परसैन्यविदारणम्॥  
दक्षिणेतुकरांगुष्ठेयवोयस्यतुदृश्यते॥३॥

सर्वविद्याप्रवक्ताचभवेद्वैनात्रसंशयः॥  
यस्यपाणितलेरेखाकनिष्ठामूलमुत्थिता[^274]॥४०॥

[^274]: "उच्छ्रिता-इ०पा०।"

गतामध्यंप्रदेशिन्याःसजीवेच्छरदःशतम्॥४१॥

इतिश्रीभविष्येमहापुराणेब्राह्मेपर्वणिचतुर्थीकल्पेपुरुषलक्षणवर्णनंनामपंचविंशोऽध्यायः॥२५॥

**ब्रह्मोवाच॥**

समकुक्षिर्भवेद्भोगी

**निम्नकुक्षिर्धनापहः॥  
मायावीविषमाकुक्षिस्तथाकुहककृत्सदा॥१॥**

**राजास्यान्निम्नकुक्षिस्तुसार्वभौमोमहाबलः॥  
सर्पोदरादारिद्राःस्युर्बहुभक्षासुव्रत॥२॥**

**विस्तीर्णाभिर्मंडलाभिरुन्नताभिश्चनाभिभिः॥  
भवंतिसुखिनोवीराधनधान्यसमन्विताः॥३॥**

**निम्नाभिरथस्वल्पाभिःक्लेशभाजोभवंतिहि॥  
वलिर्मध्यंगतावीरविषमाचविशेषतः॥४॥**

**धनहानिंतथाशूलंनित्यंजनयतेविभो॥  
वामावर्तासदाशांतकरोतीतिविदुर्बुधाः॥५॥**

**करोतिमेधांदक्षिणेनसंप्रवृत्तादिवस्पते॥  
पार्श्वायतादीर्घमायुरैश्वर्यंमूर्ध्वतःस्मृतम्॥६॥**

**गवाढ्यतामधस्तात्तुकरोतीतिविदुर्बुधाः॥  
शतपत्रकर्णिकाभानाभिर्यस्यमहामते॥७॥**

**भूपत्वंकुरुतेसातुपुरुषस्यनसंशयः॥  
समोदरोभवेद्भोगीनिःस्वःस्याद्विषमोदरः॥८॥**

**शस्त्रेणांतंव्रजेद्वीरस्त्रीभोगंचाप्नुयात्तथा॥  
आचार्योबहुपुत्रश्चयथासंख्यविनिर्दिशेत्॥९॥**

**वलिभिर्देविशार्दूलइत्याहसपयोनिधिः॥  
अगम्यागामिनोज्ञेयाविषमाभिर्नसंशयः॥१०॥**

**ऋजुभिश्चसुभोगीस्यात्परदारविनिंदकः॥  
मांसलैर्मृदुभिःपार्श्वैराजास्यान्नात्रसंशयः॥११॥**

**अनूर्ध्वचिबुकायेतुसुभगास्तेभवंतिवै॥  
निर्धनाविषमैदीधैर्भवंतीहसुवीरज॥१२॥**

**पीनैश्चोपचितैर्निम्नैःस्कंधै[^275]र्भीमांगसंभव॥  
राजानःसुखिनश्चापिभवंतीहनसंशयः॥१३॥**

[^275]: "चिबूकैर्ऋभवोत्तम-इ०पा०।"

**समोन्नतंतुहृदयंसमंचपृथुचैवहि॥  
अवेपनंमांसलंचपार्थिवानांनसंशयः॥१४॥**

**खररोमचितंवीरशिरालंचविशेषतः॥  
अधनानांभवेदेवहृदयंऋभवोत्तम॥१५॥**

**समवक्षसोऽर्थयुताःपीनैःशूराःस्मृताबुधैः॥  
तनुभिर्द्रव्यहीनाःस्युरसमैश्चाप्यकिंचनाः॥१६॥**

**वध्यंतेचापिशस्त्रेणनात्रकार्याविचारणा॥  
हनुभिर्विषमैर्वीरजन्महीनोभवेन्नरः॥१७॥**

**यस्योन्नतोभवेद्धनुःसभोगीस्यान्नसंशयः॥  
निर्मांसैर्विषमैर्वीरनिःस्वोनिम्नैःप्रचक्षते॥१८॥**

**धनवांश्चभवेत्पीनैःसुखभोगसमन्वितः॥  
विषमैरर्थहीनःस्याद्दुःखभागीसदानरः॥१९॥**

**चिपिटग्रीवकोदुष्टोमतोलोकेस्यवैगुह॥  
शूरःस्यान्महिषग्रीवोमृगग्रीवोभयातुरः॥२०॥**

**कंबुग्रीवोभवेद्राजालंबकंठोऽग्रलक्षणः॥  
ह्रस्वग्रीवस्तुधनवान्सुसुखीभोगवांस्तथा॥२१॥**

**निर्मांसौरोमशौभग्रावल्पौवापिविशेषतः॥  
निर्धनस्येदृशावंसौप्रख्यातौव्योमकेशज॥२२॥**

**भवेदरोमशंपृष्ठंधनिनांभीमसंभव॥  
अस्वेदनावुन्नतौचतथापीनौषडानन॥२३॥**

समरोमसुगंधौचकक्षोज्ञेयौधनान्वितौ॥  
अव्युच्छिन्नौतथाश्लिष्टौविपुलौचसुराधिप॥२४॥

शूराणामीदृशावंसौनगजानंदवर्धन॥  
उद्बुद्धबाहुकोयस्तुवधबंधनमाप्नुयात्॥२५॥

दीर्घबाहुर्भवेद्राजासमुद्रवचनंयथा॥  
प्रलंबबाहुर्विज्ञेयोनरःसर्वगुणान्वितः॥२६॥

ह्रस्वबाहुर्भवेद्दासःपरप्रेष्यकरोऽपिवा॥  
वामावर्तभुजायेतुदीर्घायतभुजाश्चये॥२७॥

संपूर्णबाहूराजास्यादित्याहसपयोनिधिः॥  
ग्रीवाचवर्तुला[^276]काराकंबुरेखासमावृता॥२८॥

[^276]: "बहुला यस्य-इ०पा०।"

सभवेत्पार्थिवभूमौसर्वदुष्टनिबर्हणः॥  
दीर्घग्रीवाबकग्रीवाशुकग्रीवाश्चयेनराः॥२९॥

शुकग्रीवाःकरिग्रीवाःसर्वेतेनिर्धनाःस्मृताः॥  
इभांगसदृशौवृत्तौसमौपीनौचसुव्रत॥३०॥

आजानुलंबिनौबाहूपार्थिवानांनसंशयः॥  
दरिद्राणांलोमशौह्रस्वौबाहूज्ञेयौसुरोत्तम॥३१॥

तस्कराणांचविषमस्थूलौसूक्ष्मौचसुव्रत॥  
निम्नंकरतलंयस्यपितृवित्तंनतस्यवै॥३२॥

भवेदृभवशार्दूलतथाभीरुश्चमानवः॥  
सुवृत्ततनुनिम्नेनधनवान्करतलेनतु॥३३॥

उत्तानकरतलोदाताभवतीतिनसंशयः॥  
विषमाभवंतिविषमैर्निम्नाश्चापिविशेषतः॥३४॥

करतलैर्देवशार्दूललाक्षाभैरीश्वराःस्मृताः॥  
अगम्यगमनंपीतैरूक्षैर्निर्धनतास्मृता॥३५॥

अपेयपानंकुर्वंतिनीलकृष्णैःसदैवहि॥  
निम्नास्निग्धाभवेन्नृणांरेखाकरतलेगुह॥३६॥

धनिनांनदरिद्राणामित्याहसपयोनिधिः॥  
विरलांगुल्योयेतुतेदारद्राःप्रचक्षते॥३७॥

धनिनस्तुमहाबाहोयेघनांगुलयोनराः॥  
वदनंमंडलंयस्यधर्मशीलंतमादिशेत्॥३८॥

शुंडवक्रानरायेतुदुर्भगास्तेनसंशयः॥  
हरिवक्राजिह्मवक्राविकृतास्यास्तथानराः॥३९॥

भग्नवक्राकरालास्याःसर्वेतेतस्कराःस्मृताः॥  
संपूर्णवक्राराजानोगजसिंहाननास्तथा॥४०॥

छागवानरवक्राश्चधनिनःपरिकीर्तिताः॥  
यस्यगंडौसुसंपूर्णौपद्मपत्रसमप्रभौ॥४१॥

कृषिभागीभवेन्नित्यंबहु\।वित्तश्चमानवः॥  
सिंहव्याघ्रगजेंद्राणांकपोलःसदृशोयादि॥४२॥

महाभोगीसविज्ञेयःसेनायाश्चैवनायकः॥  
वदनंतुसमंश्लक्ष्णंसौम्यंसंवृतमेवहि॥४३॥

पार्थिवानांमहाबाहोविपरीतंतुदुःखदम्॥  
महामुखंतुदेवेशदुर्भगत्वंप्रयच्छति॥४४॥

स्त्रीमुखंपुत्रनाशायमंडलंसुखितांव्रजेत्॥  
द्रव्यनाशायवैदीर्घंपापदंभयदंतथा॥४५॥

धूर्तानांचतुरस्रंस्यात्पुत्रहानिकरंशृणु॥  
निम्नवक्रंचदेवेदंपुत्रहानिकरंभवेत्॥४६॥

ह्रस्वंभवतिकीनाशेपूर्णकांतंचभोगिनाम्॥  
रक्ताधरोनरपतिर्धनवान्कमलाधरः॥४७॥

स्थूलोष्ठाहनुमूलाश्चशुष्कैस्तीक्ष्णैश्चदुःखिताः॥

अस्फोटिताग्रंस्निग्धंचनतंमृदुतथागुह॥४८॥

संपूर्णंचसदाशस्तंश्मश्रुभूमिपतेर्गुह॥  
रक्तैश्चाल्पैस्तथारूक्षैःश्मश्रुभिर्भीमनंदन॥४९॥

नराश्चोराभवंत्येवपरदाररतास्तथा॥  
निर्मांसौयस्यवैकर्णौसंग्रामान्नाश[^277]मृच्छति॥५०॥

[^277]: " न स गच्छतिइ०पा०।"

चिपिटाभ्यांभवेद्भोगीह्रस्वौचकृपणस्यच॥  
शंकुकर्णश्चभूनाथःसर्वशत्रुभयंकरः॥५१॥

दीर्घायूरोमशाभ्यांतुविपुलाभ्यांनराधिपः॥  
भोगीचभवतेनित्यंदेवब्राह्मणपूजकः॥५२॥

शुभशिरावबद्धौक्रूरस्यव्यालंबौचविशेषतः॥  
मांसलौसुखदौज्ञेयौश्रवणौव्योमकेशज॥५३॥

भोगित्वंनिम्नगंडोवैमंत्रीसंपूर्णगंडयोः॥  
शुभभाक्छुकनासस्तुचिरजीवीशुष्कनासिकः॥५४॥

कुंदकुड्मलसंकाशैःप्रकाशैर्दशनैर्नृपः॥  
ऋक्षवानरदंताश्चनित्यंक्षुत्परिपीडिताः॥५५॥

हस्तिदंताःखरदंताःस्निग्धदंतागुणान्विताः॥  
करालैर्विरलैरूक्षैर्दशनैर्दुःखजीविनः॥५६॥

द्वात्रिंशद्दंताराजानएकत्रिंशच्चभोगवान्॥  
त्रिंशद्दंतानरानित्यंसुखदुःखस्यभागिनः॥५७॥

ऊनत्रिंशच्चदशनैःपुरुषादुःखभागिनः॥  
कृष्णजिह्वोभवेत्प्रेष्यः[^278]सवलयातुजिह्वया॥५८॥

[^278]: " दुःखी-इ०पा०। "

भवेत्कोपस्यकर्तावैस्थूलरूक्षश्चजिह्वया॥  
श्वेतजिह्वानराज्ञेयाःशौचाचारसमन्विताः॥५९॥

पद्मपत्रसमाजिह्वासूक्ष्मादीर्घासुशोभना॥  
स्थूलाचनचविस्तीर्णायेषांतेमनुजाधिपाः॥६०॥

निम्नस्निग्धाचह्नस्वाचरक्ताग्रारसनायदि॥  
सर्वविद्याप्रवक्तारोभवंतेनात्रसंशयः॥६१॥

कृष्णतालुर्नरोयस्तुसभवेत्कुलनाशनः॥  
सुखभागीदुःखभागीपीततालुर्नराधिप॥६२॥

विकृतंस्फुटितंरूक्षंतालुकंनप्रशस्यते॥  

सिंहतालुर्नरपतिर्गजतालुस्तथैवच॥६३॥

पद्मालुर्भवेद्राजाश्वेततालुर्धनेश्वरः॥  
हंसस्वरानराधन्यामेवगंभीरनिःस्वनाः॥६४॥

कौंचस्वनाश्चराजानोभोगवंतोमहाधनाः॥  
चक्रवाकस्वनाधन्याराजानोधर्मवत्सलाः॥६५॥

कुंभस्वनोनरपतिर्दुंदुभिस्वनएवच॥  
रूक्षदीर्घस्वराःक्रूराःपशूनांसदृशानतु॥६६॥

गुर्गुर[^279]स्वरसंयुक्ताःपुरुषाःक्लेशभागिनः॥  
चाषस्वनाभाग्ययुताभिन्नकांस्यस्वराश्चये॥६७॥

[^279]: " दुर्वाच-इ०पा०। "

क्षीणभिन्नस्वरायेस्युरधमास्तेप्रकीर्तिताः॥  
पार्थिवास्तनुनासाश्चदीर्घनासाश्चभोगिनः॥६८॥

ह्रस्वनासानरायेतुधर्मशीलास्तुतेमताः॥  
हस्त्यश्वसिंहनासाश्चसूचीनासाश्चयेनराः॥६९॥

वाणिज्यंसिध्यतेतेषांहयानांचैवविक्रयः॥  
विकृतानासिकायस्यस्थूला[^280]ग्रारूप

[^280]: " मांसला-इ०पा०।"

**वर्जिता॥७०॥**

**पापकर्मासविज्ञेयःसमुद्रवचनंयथा॥  
दाडिमीपुष्पसंकाशेभवेतांयस्यलोचने॥७१॥**

**भूपतिः[^281]सतुविज्ञेयःसप्तद्वीपाधिपोगुह॥  
व्याघ्राक्षाःकोपनाज्ञेयाःकर्कटा[^282]क्षाःकलिप्रियाः॥७२॥**

[^281]: "पुरुष-इ०पा०। "

[^282]: "कुक्कुटाक्षाः-इ०पा०।"

**बिडालहंसनेत्राश्चभवंतिपुरुषाधमाः॥  
मयूरनकुलाक्षाश्चनरास्तेमध्यमाःस्मृताः॥७३॥**

**नश्री[^283]स्त्यजतिसर्वज्ञपुरुषंमधुपिंगलम्॥  
आपिंगलाक्षाराजानःसर्वभोगसमन्विताः॥७४॥**

[^283]: "न स्त्रीत्यजति-इ०पा०। "

**रोचनाहरितालाक्षागुंजपिंगाधनेश्वराः॥  
बलसत्त्वगुणोपेताःपृथिवीचक्रवर्तिनः॥७५॥**

**द्विमात्राध्वनिनोनित्यंजीवंतिपरमाश्रिताः॥  
त्रिमात्रास्यंदिनोज्ञेयाःपुरुषाःसुखभागिनः॥७६॥**

**चतुर्मात्रानिमेषैश्चनयनैरीश्वराःस्मृताः॥  
दीर्घायुषोधर्मरताःपंचमात्रानिमेषिणः॥७७॥**

**ह्नस्वकर्णामहाभागामहाकर्णाश्चयेनराः॥  
आवर्तकर्णाधनिनःस्निग्धकर्णास्तथैवच॥७८॥**

**दीर्घायुषःशुक्तिकर्णाःशंखकर्णामहाधनाः॥  
दीर्घायुषोदीर्घकर्णालंबकर्णास्तपस्विनः॥७९॥**

**ललाटेचार्धचंद्रेणभवंतिपृथिवीश्वराः॥  
विपुलेनललाटेनमहाधनपतिःस्मृतः॥८०॥**

**स्वल्पेनतुललाटेननरोधर्मरतःस्मृतः॥  
रेखाःपंचललाटेतुस्त्रियावापुरुषस्यवा॥८१॥**

**शतंजीवतिवर्षाणामैश्वर्यंचाधिगच्छति॥  
चतूरेखामशीतिस्तुत्रिभिःसप्ततिरेवच॥८२॥**

**द्वाभ्यांषष्टिस्तुरेखाभ्यांचत्वारिंशस्तथैकया॥  
अरेखेनललाटेनविज्ञेयापंचविंशतिः॥८३॥**

**रेखाछेदैस्तुविज्ञेयाहीनमध्योत्तमानराः॥  
अल्पायुषस्तथाल्पाभिर्व्याधिभिःपरिपीडिताः॥८४॥**

**त्रिशूलंपट्टिशंवापिललाटेयस्यदृश्यते॥  
ईश्वरंतंविजानीयाद्भोगिनंकीर्तिमाश्रितम्॥८५॥**

**उत्क्रांतनिम्नंतुशिरःस्वल्पोपहतमेवच॥  
चंद्राकारं[^284]नरेंद्राणांगवाढ्यंमंगलंस्मृतम्॥८६॥**

[^284]: "छत्राकारम्-इ०पा०।"

**विषमंतुदरिद्राणांशिरोदीर्घंतुदुःखिनाम्॥  
नागकुंभनिभंराज्ञःसमंसर्वत्रभोगिनः॥८७॥**

**कपिलैःस्फुटितैरूक्षैःस्थूलैश्चशिखरेशयैः॥  
दुःखिताःपुरुषाज्ञेयारोमश्मश्रुभिरेवच॥८८॥**

**रूक्षाविवर्णानिस्तेजाःखराःस्थूलाश्चमूर्धजाः॥  
नातिस्तोकानबहुशोमूर्धजादुःखभागिनः॥८९॥**

**विरलाश्चमृदुस्निग्धाभ्रमरांजनसप्रभाः॥  
कचायस्यतुदृश्यंतेसभवेत्पृथिवीपतिः॥९०॥**

**इतिश्रीभविष्येमहापुराणेचतुर्थीकल्पेपुरुषलक्षणवर्णनंनामषड्विंशोऽध्यायः॥२६॥**

**कार्तिकेयउवाच॥**

**संक्षेपतोममविभोलक्षणानिनृपस्यतु॥**  

**शुभानिचांगजातानिब्रूहिमेवदतांवर॥१॥**

**ब्रह्मोवाच**

शृणुवक्ष्येंगजातानिपार्थिवस्यशुभानिच॥  
पार्थिवोज्ञायतेयैस्तुनराणांमध्यभागतः॥२॥

त्रीणियस्यमहाबाहोविपुलानिनरस्यतु॥  
उन्नतानितथाषड्वैगंभीराणिचत्रीणिवै॥३॥

चत्वारिचापिह्रस्वानिसप्तरक्तनिवाविभो॥  
दीर्घाणिचापिसुक्ष्माणिभवंतियस्यपंचवा॥४॥

नाभिःसंधिःस्वनश्चेतिगंभीराणिचत्रीणिवै॥  
वदनंचललाटंचदंतोत्तमउरस्तथा॥५॥

विस्तीर्णमेतत्त्रितयंवीरयस्यतरस्यतु॥  
सराजानात्रसंदेहःशृणुष्वेवोन्नतानिच॥६॥

कृकाटिकातथाचास्यंनखावक्षोथनासिका॥  
कक्षेचापिमहाबाहोषडेतानिविदुर्बुधाः॥७॥

लिंगंपृष्ठंतथाग्रीवाजंघाह्रस्वानिसुव्रत॥  
नेत्रांतेहस्तपादौतुताल्वोष्ठौचसुरोत्तम॥८॥

जिह्वारक्तानखाश्चैवसप्तैतानिमहामते॥  
त्वचःकररुहाःकेशादशनाऋभवोत्तम॥९॥

सूक्ष्माण्येतानिचगुहपंचचापिविदुर्बुधाः॥  
नासिकालोचनेबाहूस्तनयोरंतरंहनुः॥१०॥

इतिदीर्घमिदंप्रोक्तंपंचकंभूभुजांनृप॥  
क्षुतंराज्ञांसकृद्द्विस्त्रिर्नादितंह्लादितंतथा॥११॥

दीर्घायुषांप्रयुक्तंतेहसितंचविदुर्बुधाः॥  
पद्मपत्रनिभेनेत्रेधनिनांशिवनंदन॥१२॥

भार्गवीमाप्नुयात्सोहिरक्तांतेयस्यलोचने॥  
मधुपिंगैर्महात्मानोनराज्ञेयाःसुराधिप॥१३॥

भीरवोहिकुशाक्षास्तुचौरामंडलचक्रकैः॥  
क्रूराः[^285]केकरनेत्रास्तुगंभीरैरर्थसंपदः॥१४॥

[^285]: "क्रोधनाःकोकनेत्रास्तु-इ०पा०।"

नीलोत्पलाभैर्वेदविदोभृशंकृष्णैस्तथार्थिता॥  
मंत्रित्वंस्थूलसदृशोवदंतिभुवितद्विदः॥१५॥

श्यामाक्षाःसुभगाज्ञेयादीनाक्षैश्चदरिद्रता॥  
विस्तीर्णैर्भोगिनोज्ञेयाविपुलैश्चतथागुह॥१६॥

अभ्युन्नताभिर्ह्रस्वायुर्विशालाभिःसुखीभवेत्॥  
दरिद्रोविषमाभिस्तुततोज्ञेयःसुरोत्तम॥१७॥

भ्रुवोबालेंदुसदृशाधनिनामृभवोत्तम॥  
दीर्घाभिर्निर्धनोज्ञेयःसंसक्ताभिस्तुसुव्रत॥१८॥

क्षीणाभिरर्थहीनाःस्युर्नराज्ञेयाःसुरोत्तम॥  
मध्येनतभ्रुवोयेचपरदाररतास्तुते॥१९॥

विरलैरुन्नतैःशंखैर्धन्याः[^286]स्युर्नात्रसंशयः॥  
निम्नैःस्तुत्य[^287]र्थसंसक्ताउन्नतैश्चजनाधिपाः॥२०॥

[^286]: "धनाढ्याः-इ०पा०।"

[^287]: " सुतान्नसंसक्ताः-इ०पा०। "

विषमललाटाविधनाःसदास्युर्देवसत्तम॥  
आचार्याःशुक्तिसदृशैर्नराःस्युर्नात्रसंशयः॥२१॥

उन्नतशिरोभिराढ्यानराज्ञेयाःसदागुह॥  
वधबंधभागिनोवीरानरानिम्नललाटिनः॥२२॥

भृशमुन्नतैश्चमूर्खाश्चकृपणाश्चतथानतैः॥  
शुभावहंमनुष्याणांवदनंस्याद्यथाशृणु॥२३॥

अदीन[^288]माननंस्निग्धंसस्मितंचविशेषतः॥  
साश्रुदीनंतथारूक्षमस्निग्धंनिंदितं[^289]गुह॥२४॥

[^288]: "अदीनानश्रुस्निग्धं च-इ०पा०।"

[^289]: "च तथा गुह-इ०पा०।"

असंभावंमुखंज्ञेयंन

राणांनगदारण॥  
अकंपंशुभदंज्ञेयंनराणांहसितंगुह॥२५॥

निमीलिताक्षंपापस्यहसितमृभवोत्तम॥  
आमंडलंशिरोयस्यसगवाढ्योनरोभवेत्॥२६॥

छत्राकृतिशिरोयस्यसभवेन्नृपतिर्नरः॥  
चिपिटाकारितशिराहन्याद्वैपितरौनरः॥२७॥

घंटाकृतिशिरोध्वानमसकृत्सेवतेनरः॥  

निम्नंशिरोनर्थदंस्यान्नराणामृभवोत्तम॥२८॥

गुडैःस्निग्धैस्तथाकृष्णैरभिन्नाग्रैस्तथैवहि॥  
केशैर्नचातिबहुलैर्मृदुभिःपार्थिवोभवेत्॥२९॥

बहुलाःकपिलाःस्थूलाविषमाःस्फुटितास्तथा॥  
परुषाह्रस्वातिकुटिलादरिद्राणांकचाघनाः॥३०॥

इत्युक्तंलक्षणंनॄणांशुभंवाशुभमेवच॥  
योषितांतदिदानींतेलक्षणंवच्मिभीमज॥३१॥

इतिश्रीभविष्येमहापुराणेब्राह्मेपर्वणिशतसहस्रार्धसंहितायांचतुर्थीकल्पेषुरुषलक्षणसमाप्तौसप्तविंशोऽध्यायः॥

७॥छ॥

**ब्रह्मोवाच॥**

शृण्विदानींमहाबाहोस्त्रीलक्षणमनुत्तमम्॥  
यन्मयोक्तंपुरावीरनारदस्यमहात्मनः॥१॥

तत्त्वंविज्ञायतेयेनशुभाशुभमवस्थितम्॥  
निंदितंचप्रशस्तंस्त्रीणांवक्ष्यामिलक्षणम्॥२॥

मातरंपितरंचैवभ्रातरंमातुलंतथा  
दौतुर्बिंबौपरीक्षेतसमुद्रस्यवचोयथा॥३॥

मुहूर्तेतिथिसंपन्नेनक्षत्रेचाभिपूजिते॥  
द्विजैस्तुसहवागम्यकन्यांपश्येतशास्त्रवित्॥४॥

हस्तौपादौपरीक्षेतअंगुल्योनखएवच॥  
पाणि[^290]रेवचजंघेचकटिनासोरुएवच॥५॥

[^290]: " पाणिरेषा च-इ०पा०।"

जघनोदरपृष्ठंचस्तनौकर्णौभुजौतथा॥  
जिह्वाचोष्ठौचदंताश्चकपोलंगलकस्तथा॥६॥

चक्षुर्नासाललाटंचशिरःकेशांस्तथैवच॥  
रोम[^291]राजिंस्वरंवर्णमावर्तानितुवापुनः॥७॥

[^291]: "रोमराजिस्तथामध्यमावर्तांगानि-इ०पा०।"

यस्यास्तुरेषाग्रीवायांया[^292]चरक्तांतलोचना॥  
यस्यसागृहमागच्छेत्तद्गृहंसुखमेधते॥८॥

[^292]: "यावद्वक्रानुलोमगा-इ०पा०।"

ललाटेदृश्यतेयस्यास्त्रिशूलंदेवनिर्मितम्॥  
बहूनांस्त्रीसहस्राणांस्वामिनींतांविनिर्दिशेत्॥९॥

राजहंसगतिर्यस्यामृगाक्षीमृगवर्णिका॥  
समशुक्लाग्रदंताचकन्यांतामुत्तमांविदुः॥१०॥

मंडूककुक्षीयाकन्यान्यग्रोधपरिमंडला॥  
एकंजनयतेपुत्रंसोपिराजाभविष्यति॥११॥

हंसस्वरामृदुवचायाकन्यामधुपिंगला॥  
अष्टौजनयतेपुत्रान्धनधान्यविवर्धिनी॥१२॥

आयतौश्रवणौयस्याःसुरूपाचापिनासिका॥  
भ्रुवौचेंद्रायुधाकारौसात्यंतंसुखभागिनी॥१३॥

तन्वीश्यामातथाकृष्णास्निग्धांगीमृदुभाषिणी॥  
शंखकुंदेंदुदशनाभवेदैश्वर्यभागिनी॥१४॥

विस्तीर्णंजघनंयस्यावेदिमध्यातुयाभवेत्॥  
आयतेविपुलेनेत्रेराजपत्नीतुसा॥४३॥

भवेत्॥१५॥

यस्याःपयोधरेवामेहस्तेकर्णेगलेपिवा॥  
मशकंतिलकंवापिसापूर्वंजनयेत्सुतम्॥१६॥

गूढगुल्फांगुलिशिराअल्पपार्ष्णिःसुमध्यमा॥  
रक्ताक्षरिक्तचरणासात्यंतंसुखभागिनी॥१७॥

कूर्मपृष्ठायतनखौस्निग्धभावविवर्जितौ॥  
वक्रांगुलितलौपादौकन्यांतांपरिवर्जयेत्॥१८॥

येनकेनचिदंशेनमांसंयस्याविवर्धते॥  
रासभींतादृशींविद्यान्नसाकल्याणमर्हति॥१९॥

पादेप्रदेशिनीयस्याअंगुष्ठंसमतिक्रमेत्॥  
दुःशीलादुर्भगाज्ञेयाकन्यांतांपरिवर्जयेत्॥२०॥

पादेमध्यमिकायस्याःक्षितिंनस्पृशतेयदि॥  
नसारमतिकौमारेस्वच्छं[^293]दाकामचारिणी॥२१॥

[^293]: "दुःखदा कार्यनाशिनी-इ०पा०।"

पादेअनामिकायस्याःक्षितिंनस्पृशतेयदि॥  
द्वितीयंपुरुषंहत्वातृतीयेसप्रतिष्ठिता॥२२॥

पादेकनिष्ठायस्यास्तुाक्षीतिंनस्पृशतेयदि॥  
द्वितीयंपुरुषंहत्वातृतीयंसाप्रतिष्ठिता॥२३॥

नदेविकानधनिकानधान्यप्रतिनामिका॥  
गुल्मवृक्षसनाम्नीचकन्यांतांपरिवर्जयेत्॥२४॥

इंद्रचंद्रादिपुरुषसनाम्नीचयदाभवेत्॥  
नैताःपतिषुरज्यंतेयाश्चनक्षत्रनामिकाः॥२५॥

आवर्तःपृष्ठतोयस्यानाभिंसमनुविंदति॥  
तदपत्यंभवेद्ध्रस्वंह्नस्वायुश्चविनिर्दिशेत्॥२६॥

पृष्ठावर्तापतिहंतिनाभ्यावर्तापतिव्रता॥  
कट्यावर्तातुस्वच्छंदानकदाचिद्विरज्यते॥२७॥

यस्यास्तुहसमानायागंडेजायेतकूपकम्॥  
नसारमतिकौमारेस्वच्छंदाकार्यकारिणी॥२८॥

यस्यास्तुगच्छमानायाष्टिट्टीकायतिजंघके॥  
सापुत्रंव्यवसेत्कर्तुंपतित्वेनात्रसंशयः॥२९॥

स्थूलपादाचयाकन्यासर्वांगेषुचलोमशा॥  
स्थूलहस्ताचयास्याद्वैदासींतांनिर्दिशेद्बुधः॥३०॥

यस्याश्चोत्कटकौ[^294]पादौमुखंचविकृतंभवेत्॥  
उत्तरोष्ठेचरोमाणिसाक्षिप्रंभक्षयेत्पतिम्॥३१॥

[^294]: "चोत्कंपकौ-इ०पा०।"

त्रीणियस्याःप्रलंबंतेललाटमुदरंस्फिचौ॥  
त्रीणिभक्षयतेसातुदेवरंश्वशुरंपतिम्॥३२॥

समुद्भूषितचारित्रागुरुभक्तापतिव्रता॥  
देवब्राह्मणभक्ताचमानुषींतांविनिर्दिशेत्॥३३॥

नित्यस्नातासुगंधाचनित्यंचप्रियवादिनी॥  
अल्पाशिन्यत्यरोषाचदेवतांतांविनिर्दिशेत्॥३४॥

प्रच्छन्नंकुरुतेपापमपवादंचरक्षति॥  
हृदयंस्याच्चदुर्ग्राह्यंमार्जारीतांविनिर्दिशेत्॥३५॥

हसतेक्रीडतेचैवक्रुद्धाचैवप्रसीदति॥  
नीचेषुरमतेनित्यंरासभींतांविनिर्दिशेत्॥३६॥

प्रतिकूलकरीनित्यंबधूनांभर्तुरेवच॥  
स्वच्छंदेल

**लितांचैवआसुरींतांविनिर्दिशेत्॥३७॥**

**बह्वाशीबहुवाक्याचनित्यंचप्रियवादिनी॥  
पतिंचहिंसतेयातुराक्षसींतांविनिर्दिशेत्॥३८॥**

**शौचाचारपरिभ्रष्टारूपभ्रष्टाभयंकरी॥  
प्रस्वेदमलपंकाचपिशाचींतांविनिर्दिशेत्॥३९॥**

**नित्यंस्नातांसुगंधांचमांसमद्यप्रियादिनीम्॥  
वृक्षोद्यानप्रसक्तांचगान्धर्वीतांविनिर्दिशेत्॥४०॥**

**चपलाचंचलाचैवानित्यंवीक्षेद्दिशस्तथा॥  
चलस्वभावालुब्धा[^803]चवानरींतांविनिर्दिशेत्॥४१॥**

[^803]: # "क्रुद्धा च–इ०पा०।"

**चंद्राननांशुभांगींतुमत्तवारणगामिनीम्॥  
आरक्तनखहस्तांतुविद्याद्विद्याधरींबुधः॥४२॥**

**वीणावादित्रशब्देनवंशगीतरवेणच॥  
पुष्पधूपप्रसक्तांचगांधर्वीतांविनिर्दिशेत्॥४३॥**

**॥सुमंतुरुवाच॥**

**इत्येवमुक्त्वासुमहानुभावोजगामवेधानिजमंदिरंवै॥  
स्त्रीणांतथापुंस्त्ववतांचवीरयलक्षणंपार्थिवलोकपूज्यम्॥४४॥**

**इतिश्रीभविष्येमहापुराणेब्राह्मेपर्वणिस्त्रीलक्षणवर्णनंनामाष्टाविंशोऽध्यायः॥२८॥६७॥**

**शतानीकउवाचगकाराक्षरदेवस्यगणेशस्यमहात्मनः॥  
आराधनविधिंब्रूहिसांगंमंत्रसमन्वितम्॥१॥**

**॥सुमंतुरुवाच॥**

**नतिथिर्नचनक्षत्रंनोपवासोविधीयते॥  
यथेष्टंचेष्टतःसिद्धिःसदाभवतिकामिका॥२॥**

**श्वेतार्कमूलंसंगृह्यकुर्याद्गणपतिबुधः॥  
अंगुष्ठपर्वमात्रंतुपद्मासनगतंतथा॥३॥**

**चतुर्भुजंत्रिनेत्रंचसर्वाभरणभूषितम्॥  
नागयज्ञोपवीतांगंशशांककृतशेखरम्॥४॥**

**दंतंसव्येकरेदद्याद्दितीयेचाक्षसूत्रकम्॥  
तृतीयेपरशुंदद्याच्चतुर्थेमोदकंन्यसेत्॥५॥**

**कुंकुमंचंदनंचापिसमालंभनमुच्यते॥  
वासोभिर्भूषणैरक्तैर्माल्यैश्चआराधयेद्गुणम्॥६॥**

**धूपेनचसुगंधेनमोदकैश्चापिपूजयेत्॥  
एवंपूज्याग्रतस्तस्यभोजयेद्ब्राह्मणंबुधः॥७॥**

**वामनंकुब्जकंचापिभोजयेत्पुरतोद्विजम्॥  
आशीर्वादंततस्तस्मात्प्राप्यसिद्धिमवाप्नुयात्॥८॥**

**भक्त्याकुरुकुलश्रेष्ठशृणुमंत्रपदानिवै[^295]॥  
गंस्वाहामूलमंत्रोयंप्रणवेनसमन्वितः॥९॥**

[^295]: "दद्यात्पाद्यानि तस्य वै–इ० पा०।"

**गांनमोत्हृदयंज्ञेयंगीशिरःपरिकीर्तितम्॥  
शिखाचगूंनमोज्ञेयागैनमःकवचंस्मृतम्॥१०॥**

**गौंनमोनेत्रमुद्दिष्टंगःफट्कामास्त्रमुच्यते॥  
आगच्छोल्कामुखायेतिमंत्रआवाहनेयम्॥११॥**

**गंगणेशायनमोगंधमंत्रःप्रकीर्तितः॥  
पुष्पोल्कायनमःपुष्पमंत्रएपप्रकीर्तितः॥१२॥**

**धूपोल्कायनमोधूपमंत्रएषप्रकीर्तितः॥  
दीपोल्कायनमोदीपमंत्रएषप्रकीर्तितः॥१३॥**

**ओंगंमहोल्कायनमोबलिमंत्रः॥४४॥**

प्रकीर्तितः॥  
ओं संसिद्धोल्काय नमोमंत्रश्चायं विसर्जने॥१४॥

ओं महाकर्णाय विद्महे वक्रतुंडाय धीमहि॥  
तन्नो दंतिः प्रचोदयात्॥१५॥

गायत्री जपं पूर्वतः॥  
महागणपतये वरिस्वाहा[^296]॥

[^296]: "अयं वीरशब्दोऽन्यत्र नास्ति।"

॥दक्षिणतः ॥  
सदामहोल्काय॥

॥पश्चिमतः॥

कूश्मांडायोत्तरेण तु॥  

एकदंत त्रिपुरांतकाय आग्नेय्यां वीर निर्दिशेत्॥१६॥

ओं शिवदत्त विकटहरहासप्राणाय स्वाहानैर्ऋत्याम्॥  
तुलंबनात्यचल[^297] दंतकाय स्वाहावायव्याम्॥१७॥

[^297]: "ओं उनचावनस्त्रकाय स्वाहा–इ०पा०।"

पद्मदंष्ट्राय नरायेति ऐशान्यां होमयेदुधः॥  
हुंफट्हुंफट् हस्तताल ध्वनिर्हसनकूर्दनः॥१८॥

मृदनर्तन गणपतिर्देवस्य मुद्रा ततोहोमं समाचरेत्॥

नयदावश्या भवति॥  

कृष्णतिलाहुतिमष्टसहस्रं जुहुयात्रि रात्रेण राजावश्याभवति॥१९॥

तिलयवहोमेन सर्वे जन पावश्याभवंति॥  
अतिरूपवती कन्या गच्छंतमनुगच्छति॥२०॥

चणतंदुलहोमेना जितोभवेत्॥  
निंबपत्र समैस्तैलैर्विद्वेषणं करोति॥

सोमग्रहणे उदकमध्ये अवतीर्य अष्टसहस्रंजपेत्॥  
संग्रामे अपराजितो भवति॥२१॥

॥ ॐलं राज्ञेनमः॥

आदित्याभिमुखो भूत्वा अष्टसहस्रं जपेत्॥  
आदित्योवरदोभवति॥२२॥

शुक्लचतुर्थ्यामुपोष्य गंधपुष्पादिभिरर्चनं कृत्वा तिलतंदुलाञ्जुहुयात्॥  
शिरसा धारयं स्तैरपराजितो भव॥२३॥

अपामार्ग समिद्भिरग्निं प्रज्वाल्य एकविंशत्याहुतयजुहुयात्॥  
त्रिरात्राच्छत्रुंव्यापादयति॥२४॥

अथोत्तरणमंत्रव्याख्यास्ये॥  
वृक्षमूलेकज्जलं गृह्य सप्तभि मंत्रितं कृत्वाने त्राण्यं जयेत्पश्यति सवशभिवति॥२५॥

पुष्पंफलं मूलं चाष्टसहस्राभि मंत्रितं कृत्वा यस्यददाति सवयोभवति॥२६॥

यत्किचिन्मूलमंत्रेण करोति तत्सिध्यति॥

सर्वेग्रहाः सुप्रीता भवति॥  

नगरद्धारं गत्वा अष्टसहस्रं द्वारं निरूपयेत्॥२७॥

पुरंद्वारेण गृह्यते प्राङ्मुखायजतिसोच्चाटयति॥  
संमुखो जपति चोरान्विद्रावयति॥२८॥

तृणानिलूनापयति॥  
काष्टानिच्छिंदापयति॥२९॥

गजराजेन[^298] युद्धापयति॥  
जलमध्ये सप्तरात्रं जपेत्॥

[^298]: "गजं गजेन–इ०पा०।"

अकालवर्षापयति॥  
कूपतडागाञ्छोषयति॥

प्रतिमं नृत्यापयति॥  
आकर्षयति॥स्तंभयति॥  
योजनशतात्स्त्री पुरुषानाकर्षयति॥३०॥

गोरोचनां च सहस्राभिमंत्रितां कृत्वा हस्तेबद्धा योजनशतसहस्रं गत्वा पुनरागच्छति॥३१॥

**अथमारयितुकामः॥  
खदिरकीलकं कृत्वा स्त्रीपुरुषं**

विचिंत्यहृदयेनिखानयेत्॥  
क्षणादेवम्रियते॥३२॥

सर्वपातक विमुक्तो भवति॥  
अग्नितेजाः सर्वेभ्योऽपराजितो भवति॥३३॥

ॐ वक्रतुंडाय स्वाहा॥  
ॐ एकदंष्ट्राय स्वाहा॥

ॐ कृतकृष्णाय स्वाहा॥  
ॐ गजकर्णाय स्वाहा॥

ॐ लंबोदराय स्वाहा॥  
ॐ विकटाय स्वाहा॥

ॐ धूम्रवर्णाय स्वाहा॥  
ॐ गगनकूजाय स्वाहा॥

ॐ विनायकाय स्वाहा॥  
ॐ गणपतये स्वाहा॥

ॐ हस्तिमुखाय स्वाहा॥३४॥

इतिश्रीभविष्येमहापुराणे ब्राह्मेपर्वणिगणपति कल्पवर्णनं नामैकोनत्रिंशोऽध्यायः॥२९॥६॥

॥सुमंतुरुवाच॥

निवमयमंगुष्ठपर्वमात्रं गणपातेंकृत्वा नित्यधूपगंधादिभिरर्चयित्वा प्रच्छिन्नशिरसिवद्धा गच्छेत्

सर्वजनप्रियोभवति॥  
श्वेतार्कमूलां गुष्ठमात्रं गणपर्तिकृत्वा धूपादिभिरर्चयित्वा सर्वान्वर्णान्वशमानयति॥

श्वेतचंदनमंगुष्ठमात्रं गणपति कृत्वा पुष्पगंधादिभिरर्चयित्वा शुक्लचतुर्थ्यां अष्टम्यां वाबलिं कुर्यादृष्टसहस्रं जुहुयाद्दघ्नापायसेनराजानं वशमानयति॥

रक्तचंदनमयं गणपति मंगुष्ठमात्रं कृत्वा भौतिकंबलिं दद्यादधिमधुघृताहुतीनां गणपतिमष्टसहस्रं जुदात्मप्रापिकां प्रजां वशमानयति॥

रक्तकरवीरमूलांगुष्ठपर्वमात्रं गणपतिं कारयेत्॥  
रक्तपुष्पगंधोपहारैर्बेलिं दद्यात्॥

तिललवणघृतेन अष्टसहस्रं जुहुयात्॥  
दशग्रामान् वशमानयति॥

श्वेत करवीरांगुष्ठ पर्वमात्रगणपतिं कृत्वा तिलपिष्टदधिघृतक्षीरहरिद्रामि श्रेणाष्टसहस्रं जुहुयाद्वेश्यां वशमानयति॥

अश्वत्थमूलांगुष्ठपर्वमात्रं गणपतिं कृत्वा गंधपुष्पधूपबलिं दत्त्वा शतं जुहुयाच्छत्रंवशमानयति॥‘

अर्कमूलांगुष्ठपर्वमात्रं गणपति कृत्वा गंधपुष्पधूपबलिं दद्यात्॥  
तिंदुकाष्टशतं जुहुयाच्छत्रुं वशमानयति॥

बिल्वमूलमयमंगुष्ठपर्वमात्रं गणपतिकृत्वा गंधपुष्पधूपार्चितं कृत्वा त्रिमध्वक्तानामष्टसहस्रं जुहुयाद्वाजामात्यान्वशमानयति॥  
शिरसि धूपान्धृत्वा गच्छेद्राजद्वारविग्रहे जयोभवति॥

हस्तिदंत मृत्तिकामयमंगुष्ठपर्वमात्रं गणपतिं कारयेत्॥  
गंधपुष्पधूपार्चितं कृत्वा कृष्णचतुर्थ्यनग्नो भूत्वाभ्यर्चयेत्॥

सप्तवारं[^299] जपेन्नित्यं नारीणां सुभगोभवति॥  
वृषभशृंगमृत्तिकांगुष्ठमात्र गणपतिं कारयेत्॥

[^299]: "सप्तरात्रम्–इ०पा०।"

गंधपुष्पाचितं कृत्वा गुग्गुलधूपं दद्याद्धोषपतिं वशमानयति॥  
अथवा वल्मीकमृत्तिकांगुष्ठपर्वमात्रं गणपतिं कारयेत्॥

कटुकतैलेन प्रतिमां लेपयेत्॥  
उन्मत्तक काष्ठेनाग्निंप्रज्वाल्याहुती नामष्टसहस्रं जुहुयात्तिलसर्षपमिश्रेण सर्वधूपं दद्यात्रिकटुकेन लेपयेत्॥

**अगरुधूपं दद्याद्रा**

जानं वशमानयति॥  
परेषां च वल्लभो भवति॥

रक्तचंदनेनात्मानं धूपयेत्सुभगो भवति॥

 ॐ गणपतये वक्रतुंडाय गजदंताय गुलगुलेतिनिनादायं[^804] चतुर्भुजाय त्रिनेत्राय मुशलपाशवज्रहस्ताय सर्वभूतदमनाय सर्वलोकवशंकराय सर्वदुष्टोपघातजननाय् सर्वशत्रुविमर्दनाय सर्वराज्यसमीहनाय राजानमिहवशमानय हनहन पचपचवज्रांकुशेन गणेशफट्स्वाहा॥

[^804]: # "गुग्गुलुचतुर्भुजाय–इ०पा०।"

ॐ गांगीं गूंगैं गौंगःस्वाहा नमः हृदयंमूलमंत्रस्य॥

 ॐ कः शिरः ॐ खः शिखा ॐ गः हृदयम्ॐगुःवक्रम्ॐ गैं नेत्रम्ॐघःकवचम् ॐ ङं आवाहनं हृदयस्य आवाहनांगानि भवंति ॐ नमः हृदयं मूलमंत्रस्य ॐ गाः शिरः ॐगैःनमः शिखा ॐ गौः नमःकवचम् ॐ नमः नेत्रे ॐ गः फट् अस्त्रम्॥

 ॐ अंगुष्ठोल्काय स्वाहा आवाहनं हृदयस्य स्वाहाविसर्जनं हृदयस्य ॐ गंधोल्काय स्वाहा॥

॥गंधमंत्रः॥  
ॐ धर्मभूतोल्कायस्वाहा॥

॥पुष्पमंत्रः॥

दुर्जयाय[^300] पूर्वेण॥  
ॐ धूर्जटये दक्षिणे॥

[^300]: "दुर्गायै पूर्वे–इ०पा०।"

ॐ लंबोदराय पश्चिमतः॥  
ॐ गणपतये उत्तरतः॥

ॐ गणाधिपतये ऐशान्याम्॥  
ॐ महागणपतये आग्नेय्याम्॥

ॐ कूश्मांडायनैर्ऋत्याम्॥  
ॐ एकदंतत्रिपुरवातिने[^301] त्रिनेत्राय वायव्याम्॥

[^301]: "एकदंतत्रिपुरान्तकाय–इ०पा०।"

ॐ महागणपतये विद्महे वक्रतुंडाय धीमहि॥  
तन्नोदंतिः प्रचोदयात्॥

॥गायत्री॥

पद्मदंष्ट्रामाला प्रकर्षणी परश्वंकुशपाशपटहमुद्रा अष्टौमुद्रादर्शयित्वाततः कर्माणि कारयेत्॥ कृष्णतिलाहुतीनामष्टसहस्रं जुहुयात्॥

राजानं वशमानयेत्॥  
आवाहनाद्येकादशमुद्रा नैवेद्यां तंक्रमाद्दर्शयेत्॥

आराधयेद्येन विधिनात्रि नेत्रंशूलिनं हरम्॥  
तेनैवाराधयेद्देवं विघ्नेशं गणपंनृप॥१॥

तदेव मंडलं चास्य अंगन्यासस्तथैव च॥  
ऋते मंत्र पदानी हसमानं सर्वमेवहि॥२॥

पूजयेद्यस्तु विघ्नेशं एकदंतमुमासुतम्॥  
नश्यंति तस्य विघ्नानि न चारिष्टं कदाचन॥३॥

यश्चोपवासं कृत्वा तु चतुर्थ्यां पूजयेन्नरः॥  
सर्वे तस्य समारंभाः सिध्यं तेनात्र संशयः॥४॥

यस्यानुकूलोविघ्नेशः शिवयोः कुलनंदन॥  
तस्यानुकूलं सर्वस्याज्जगद्वै सर्वकर्मसु॥५॥

तस्मादाराधयेदेनं भक्ति श्रद्धा समन्वितः॥  
कुंकुमागरुधूपेन तथैवोंडीरकस्रजा॥६॥

पललोल्लापिकाभिश्च[^302] जाती उन्मत्तकैस्तथा॥  
शुक्लपक्षे चतुर्थ्यां तु विधिनानेनपूजयेत्॥७॥

[^302]: "पललान्नविकारैश्चजातीकुरवकैस्तथा–इ०पा०।"

निर्विघ्नं सिध्यते तस्य सर्वकर्मनसंशयः॥  
एकदंते जगन्नाथे गणेशे तुष्टिमागते॥८॥

पितृदेवमनुष्याद्याः सर्वे तुष्यंति भारत॥

तस्मादाराधये देनंसदाभक्तिपुरःसरः॥९॥

कर्णलेपैस्तुंडिरीकै[^303]र्मोदकैश्च महीपते॥  
पूजयेत्सततं देवं विघ्ननाशायदंतिनम्॥१०॥

[^303]: "पुण्डरीकैः–इ०पा०।"

 इति श्रीभविष्ये महापुराणे ब्राह्मेपर्वणि चतुर्थीकल्पे विनायकपूजाविधिनिरूपणं नाम त्रिंशोऽध्यायः॥३०॥६॥

॥ सुमंतुरुवाच ॥

शिवाशांता सुखाराजं चतुर्थीत्रिविधास्मृता॥  
मासिभाद्रपदे शुक्लाशिवालोकेषु पूजिता॥१॥

तस्यां स्नानं तथा दानमुपवासो जपस्तथा॥  
क्रियमाणं शतगुणं प्रसादाद् दंतिनोनृप॥२॥

गुडलवणघृतानां तु दानं शुभकरंस्मृतम्[^304]॥  
गुडापूपैस्तथावीरपुण्यं ब्राह्मणभोजनम्॥३॥

[^304]: "महत्–इ०पा०।"

यास्तस्यां नरशार्दूलपूजयंति सदास्त्रियः॥  
गुडलवणपूपैश्च श्वश्रूश्वशुरमेवच॥४॥

ताः सर्वाः सुभगाः स्युर्वैविघ्ने[^305]शस्यानुमोदनात्॥  
कन्यका तु विशेषेण विधिनानेन पूजयेत्॥५॥

[^305]: "नित्यम्–इ०पा०।"

इति शिवाकल्पः

॥सुमंतुरुवाच॥

माघेमासि तथा शुक्लाया चतुर्थीमहीपते॥  
साशांता शांतिदानित्यं शांतिकुर्यात्सदैवहि॥६॥

स्नानदानादिकं कर्मसर्वमस्यां कृतं विभो॥  
भवेत्सहस्रगुणितं प्रसादात्तस्य[^306] दंतिनः॥७॥

[^306]: "दन्तिनो नृप–इ०पा०।"

कृतोपवासीयस्तस्यां पूजयेद् विघ्ननायकम्॥  
तस्य होमादिकं कर्म भवेत्साहस्रिकंनृप॥८॥

लवणं च गुडं शाकं गुडपूपांश्च भारत॥  
दत्वा भत्त्यातुविप्रेभ्यः फलंसाहस्रिकं लंभेत्[^307]॥९॥

[^307]: "भवेत्–इ०पा०।"

विशेषतः स्त्रियोराजन्पूजयं त्यागुरुंनृप॥  
गुडलवणघृतै वीर्रसदास्युर्भाग्यसंयुताः[^308]॥१०॥

[^308]: "कुरुनंदन–इ०पा०। "

इतिशांताकल्पः॥

सुमंतुरुवाच॥  
सुखावहा च सुसुखा सौभाग्यकरणीपरम्॥११॥

चतुर्थी कुरुशार्दूलरूप सौभाग्यदाशुभा॥  
सुखाव्रतं महापुण्यं रूपभाग्यतथा॥१२॥

सुनूक्ष्मं सुकरं धन्यमिह पुण्यसुखावहम्॥  
परत्रफलदं वरिदिव्यरूपप्रदायकम्॥१३॥

हसितं ललितं चोक्तं[^309]चष्टितं च सुखावहम्॥  
सविलास भुजक्षेपं चंक्रमं चेष्टितं शुभम्॥१४॥

[^309]: "मैत्रम्–इ०पा०।"

सुखाव्रतेन सर्वेषां सुखं कुरुकुलोद्वह॥  
कृत्येन पूजिते चेशे विघ्नेशेशिवयोःसुते॥१५॥

यदाशुक्लचतुर्थ्यों तु वारो भौमस्य वैभवेत्॥  
तदासा सुखदा ज्ञेया चतुर्थीवैसुखेति च॥१६॥

पुरामैथुनमाश्रित्य स्थिताभ्यां तु हिमाचले॥  
भीमोमाभ्यां महाबाहोरक्तबिन्दुयुतः क्षितौ॥१७॥

मेदिन्यां सप्रयत्नेन सुखेन विधृतोऽनया॥  
जातोस्याः सकुजो वीररक्तोरक्तसमुद्भवः॥१८॥

ममांगतो यथोत्पन्नस्तस्मादं गारकोह्ययम्॥  
अंगदों ऽगोपकारश्च अंगानां प्रदोनृणाम्॥१९॥

**सौभाग्यादिकरो यस्मात्तस्मादंगा॥४६॥**

रकोमतः॥  
भक्त्या चतुर्थ्यानक्तेनयोवैश्रद्धा समन्वितः॥२०॥

उपोष्यति नरोराजन्नारी वानान्यमानसा॥  
पूजयेच्चकुजं भक्त्यारक्तपुष्पविलेपनैः॥२१॥

गणेशं प्रथमंपूज्य भक्त्या श्रद्धासमन्वितः॥  
तस्य तुष्टः प्रयच्छेतसौभाग्यं रूपसंपदम्॥२२॥

पूर्वं च कृतसंकल्पः स्नानं कृत्वा यथाविधि॥  
गृहीत्वा मृत्तिकां वंदेन्मंत्रेणानेन भारत॥२३॥

इहत्वं वंदितापूर्वं कृष्णेनोद्धरताकिल॥  
तस्मान्मेदहपाप्मानं यन्मयापूर्वसंचितम्॥२४॥

इमंमंत्रं पठन्वीर आदित्यायप्रदर्शयेत्॥  
आदित्यरश्मि संपूतां गंगाजल कणोक्षिताम्॥२५॥

दत्वा मृदं शिरसितांसर्वागेषु च योजयेत्॥  
ततः स्नानं प्रकुर्वीत मंत्रयेत्जलंपुनः॥२६॥

त्वमापोयोनिः सर्वेषां दैत्यदानवदैवतम्॥  
स्वेदांडजोद्भि दानां च रसानां पतये नमः॥२७॥

स्नातोऽहं सर्वतीर्थेषु सर्वप्रस्रवणेषु च॥  
तडागेषु सर्वेषु मानसादिसरःसु च॥२८॥

नदीषु देवखातेषु सुतीर्थेषु देषुवै॥  
ध्यायन्पठन् निमंमंत्रं ततः स्नानं समाचरेत्॥२९॥

ततः स्नात्वा शुचिर्भूत्वा गृहमागत्य विस्पृशेत्॥  
दूर्वाश्चत्थंशमींस्पृष्ट्वागां च मंत्रेणमंत्रवित्॥३०॥

दूर्वं नमस्यमंत्रेण शुचौभूमौ समुत्थिताम्॥  
त्वंदूर्वेमृतनामासि सर्वदेवैस्तु वंदिता॥३१॥

वंदिता दहतत्सर्वं दुरितं यन्मयाकृतम्॥  
शमीमंत्रं प्रवक्ष्यामि तन्निबोधमहीपते॥३२॥

पवित्राणां पवित्रात्वं काश्यपी प्रथिताश्रुतौ॥  
शमीशमयमेपापं नूनं वेत्सिधराधरान्॥३३॥

अश्वत्था लंभने वीरमंत्रमते निबोधमे॥  
नेत्रस्पंदादि जंदुःखंदुःस्वप्नं दुर्विचिन्तनम्॥

शक्तानां च समुद्योगमश्वत्थत्वंक्षमस्व॥३४॥  

इमंमंत्रं पठन्वीरकुर्याद्वैस्पर्शनं बुधः॥

ततोदेवि तु गांदद्याद्वीरं कृत्वा प्रदक्षिणाम्॥  
समालभ्य तु हस्तेन ततोमंत्रमुदीरयेत्॥३५॥

सर्वदेवमयी देविमुनिभिस्तु सुपूजिता॥  
तस्मात्स्पृशामिवं देत्वां वंदिता पापहाभव॥

इमंमंत्रं पठन्वीर[^805]भक्त्या श्रद्धासमन्वितः॥३६॥

[^805]: # "नित्यम्–इ०पा०।"

प्रदक्षिणं तुयः कुर्यादर्जुने कुरुनंदन॥  
प्रदक्षिणी कृतातेन पृथिवीस्यान्न संशयः॥३७॥

एवं मौनेन चागत्य ततोवह्निगृहं व्रजेत्॥  
प्रक्षाल्य च मृदापादा वाचांतोग्नि गृहंविशेत्॥३८॥

होमं तत्र प्रकुर्वीत इमैर्मंत्र[^310]पदैर्वरैः॥  
शर्वाय शर्वपुत्रायक्षोण्युत्संगभवायच॥३९॥

[^310]: "हरिब्रह्मशिवादिभिः–इ०पा०।"

**कुजाय ललितांगाय लोहितांगायवैतथा॥  
ॐ कारपूर्वकैर्मैंत्रैः स्वाहाकारसमन्वितैः॥४०॥**

अष्टोत्तरशतंवीर अर्थार्धमर्धमेव च॥  
एतैर्मंत्रपदैर्भक्त्या शक्त्या वा कामतोनृप॥४३॥

खादिरैः सुसमिद्भिस्तु आज्यदुग्धैर्यवौस्तलैः॥  
भक्ष्यैर्नानाविधैश्चान्यैः शक्त्या भक्त्त्या समन्वितः॥४२॥

हुत्वाहुती[^311] स्ततोवीरदेव संस्थापयेत्क्षितौ॥  
सौवर्णंराजतं वापि शक्त्या दारुमयंनृप॥४३॥

[^311]: "कृत्वा कृत्यम्–इ०पा०।"

देवदारुमयं वापि श्रीखण्डचन्दनैरपि॥  
ताम्रे पात्रेरौप्यमये चाज्यकुंकुमकेसरैः॥४४॥

अन्यैर्वा लोहितैर्वापि पुष्पैः पत्रैः फलैरपि॥  
रक्तैश्च विविविधैर्वीर अथवा शक्तितोऽर्चयेत्[^312]॥४५॥

[^312]: "भक्तितः–इ०पा०।"

यावद्विसृजते वित्तं वित्तवान्वरिभक्तितः॥  
तावद्विवर्धते पुण्यं दातुः शतसहस्त्रकम्॥४६॥

अन्ये ताम्रमये पात्रे वंशजे मृन्मयोपवा॥  
पूजयंति नराः शक्त्या कृत्वा कुंकुमकेशरैः॥४७॥

पुरुषाकृति कृतं पात्र इमंमंत्रसमर्चयेत्॥  
अग्निर्मूर्धेति मंत्रेण गं व पुष्पादिभिस्तथा॥४८॥

धूपैरभ्यर्च्य विधिवद् ब्राह्मणाय प्रदीयते॥  
गुडौदनं घृतं क्षीरं गोधूमाञ्छालि तंडुलान्॥४९॥

अवेक्ष्यशक्तिं दद्याद्वै दरिद्रोवित्तवांस्तथा॥  
वित्तशाठ्यंन कर्तव्यं विद्यमाने धनेनृप॥५०॥

वित्तशाठ्यं हि कुर्वाणोनामुत्र बलभाग्भवेत्॥  
शतानीकउवाच॥ अंगारकेण संयुक्ता चतुर्थी नक्तभोजनैः॥५१॥

उपोष्या कतिमात्रातु उताहोसकृदेवतु[^313]॥  
सुमंतुरुवाच॥ चतुर्थी सा चतुर्थी तुयदांगारकसंयुता॥५२॥

[^313]: "हि–इ०पा०।"

उपोष्या तत्रतत्रैव प्रदेयोविधिवद्वः॥  
उपोष्यनक्तेन विभोचतस्रः कुजसंयुताः॥५३॥

चतुर्थ्यां च चतुर्थ्यां च विधानं शृणुयादृशम्॥  
सौवर्ण तु कुजं कृत्वा सविनायकमादरात्॥५४॥

दशसौवर्णिकं मुख्यं दशार्धमर्धमेव च॥  
सौवर्णपात्रेरौप्ये वा भक्त्या ताम्रमयेऽपिवा॥५५॥

विंशत्पलानि पात्राणि विंशत्यर्धपलानिवा॥  
विंशत्कर्षाणि वावीरविंशदर्धार्धमेव वा॥५६॥

रौप्यसंख्यं पलं कार्यपलार्ध[^314]मर्धमेवच॥  
शक्त्यावित्तैश्च भक्त्या च पात्रे ताम्रमयेऽपितु॥५७॥

[^314]: "सार्धं कुर्याद्वैसर्वमेववा–इ०पा०।"

प्रतिष्ठाप्य ग्रहेशं तु वस्त्रैः संपरिवेष्टितम्॥  
विविधैः साधवैरक्तैःपुष्पैरक्तैः समन्वितम्॥५८॥

ब्राह्मणाय सदा दद्याद्दक्षिणासहितं नृप॥  
वाचकाय महाबाहो गुणिने श्रेयसेनृप॥५९॥

इति ते कथिता पुण्यातिथीनामुत्तमातिथिः॥  
यामुपोष्य नरोरूपं दिव्यमाप्नोति भारत॥६०॥

कांत्यात्रेयसमं वीरं तेजसारविसंनिभम्॥  
प्रभया रविकल्पं च समीरबलसंश्रितम्॥६१॥

ईदृग्रूपंसमाप्येह याति भौमसदोनृप॥  
प्रसादाद्विघ्ननाथस्य तथागणपतेर्नृप॥६२॥

**पठतां**

शृण्वतां राजन्कुर्वतां च विशेषतः॥  
ब्रह्महत्यादि पापानिक्षीयंतेनात्र संशयः॥६३॥

ऋद्धिं वृद्धिं तथा लक्ष्मीं लभते नात्र संशयः॥६४॥

 इति श्रीभविष्ये महापुराणे शतसहस्रार्धसंहितायां ब्राह्मेपवणि चतुर्थीकल्पे सुखावहांगारक चतुर्थीव्रत निरूपणं नामैक त्रिंशोऽध्यायः॥३१॥

समातश्चायं चतुर्थीकल्पः॥४॥४॥

॥सुमंतुरुवाच॥

पंचमी दयिताराजन्नागानां नंदिवर्धनी॥  
पंचम्यां किलनागानां भवतीत्युत्सवो महान्॥३॥

वासुकिस्तचकश्चैव कालियोमणिभद्रकः॥  
ऐरावते धृतराष्ट्रः[^806] कर्कोटकधनंजयौ॥२॥

[^806]: # "धृतशिरास्तथान्ये ये महोरगाः–इ०पा०।"

एते प्रयच्छंत्य भयं प्राणिनां प्राणजीविनाम्॥  
पंचम्यां स्नपयंतीह[^315] नागान्क्षीरेणयेनराः॥३॥

[^315]: "पूजयंति–इ०पा०।"

तेषांकुले प्रयच्छंति तेऽभयप्राणदक्षिणाम्॥  
शप्ता नागायदा मात्रादह्यमानादि वानिशम्॥४॥

निर्वापयंति स्नैपनै[^316]र्गवाक्षारेण मिश्रितैः॥  
ये स्नापयंति वैनागान्भक्त्या श्रद्धा समन्विताः॥५॥

[^316]: "च जलैर्गवां क्षीरैरमिश्रितैः–इ०पा०।"

तेषांकुले सर्पभयं न भवेदिति निश्चयः॥  
शतानीकउवाच॥

मात्राशप्ताः कथं नागाः समुद्दिश्य च कारणम्॥  
कथं चानंदकरण कस्य वासं प्रसादजम्॥६॥

सुमंतुरुवाच॥

उच्चैः श्रवाअवरत्नं श्वेतो जातोऽमृतोद्भवः॥  
तदृष्ट्वाचा ब्रवत्किद्रूनागीनां जननी स्वासाम्[^317]॥७॥

[^317]: "स्वसामित्यार्षम्।"

अश्वरत्नमिदं श्वेतं संपश्येऽमृतसंभवम्॥  
कृष्णांश्च पश्यसे वालान्सर्वं श्वेतांवरे॥८॥

॥विनतोवाच॥

सर्वश्वेतो हयवरोनास्य कृष्णो लोहितः॥  
कथं त्वं पश्यस्येकृष्णं विनतोवाचतां स्वसाम्॥९॥

॥कद्रुरुवाच॥

पश्येहम् एकनयना कृष्णवालसमन्वितम्॥  
द्विनेत्रात्वां तु विनतेन पश्यसिपणंकुरु॥१०॥

॥विनतोवाच॥

अहं दासीभवित्री तेकृष्णेकेशे प्रदर्शिते॥  
नचेद्दर्शयसे कद्रु ममदासी भविष्यसि॥११॥

एवंतोविपणं कृत्वा गते क्रोधसमन्विते॥  
विनताशयने सुप्ताकद्रू जिह्मंअचिंतयत्॥१२॥

आहूय पुत्रान्प्रोवाच वा लाभूत्वाहयोत्तमे॥  
तिष्टध्वंविपणे जेष्येविनतां जयगर्द्धिनीम्॥१३॥

प्रोचुस्तेजिह्मबुद्धिं नागमातां[^318]विगृह्य तु॥  
अधर्ममेतन्मातस्तेन करिष्यामते वचः॥१४॥

[^318]: "मातामित्यार्षम्।"

ताच्छशापरुषाकद्रूः पावकोवः प्रवक्ष्यति॥  
गते बहुतिथेकाले पांडवोजनमेजयः॥१५॥

**सर्पसत्रं कर्तावैभुवि अन्यैः सुदुष्करम्॥  
तस्मिन्सत्रे सतिग्मांशुः पावकोवः प्रवक्ष्यति॥१६॥**

एवं शप्त्वारुषाकद्रूः किंचिन्नोक्तवतीतुसा॥  
मात्राशप्तास्तथा नागाः कर्तव्यं नान्वपद्यत॥१७॥

वासुकिं दुःखितं ज्ञात्वा ब्रह्माप्रोवाच सांत्वयन्॥  
माशुचावासुकेऽत्यर्थं शृणुमद्वचनं परम्॥१८॥

यायावरकुले जातो जरत्कारुरितिद्विजः॥  
भविष्यति महातेजास्तस्मिन्काले तपोनिधिः॥१९॥

भगिनीं च जरत्कारुतस्यत्वं प्रतिदास्यति॥  
भविता तस्य पुत्रोऽसौ आस्तीक इति विश्रुतः॥२०॥

सतत्सत्रं प्रवृद्धं वैनागानां भयदं महत्॥  
निषेधति सुमतिर्वाग्भिरत्र्याभिस्तं च स्तोष्यति॥२१॥

तदिमां भगिनीं राजं स्तस्यत्वं प्रतिदास्यति॥  
जरत्कारुं जरत्कारोः प्रदद्या अविचारयन्॥२२॥

यदासौप्रार्थते ऽरण्ये यत्किंचिद्धि वदिष्यति॥  
तत्कर्तव्यमशंकेन यदीच्छेः श्रेय आत्मनः॥२३॥

पितामहवचः श्रुत्वा वासुकिः प्रणिपत्य च॥  
तथाकरोद्यथा चोक्तं यत्नं च परमास्थितः॥२४॥

तच्छ्रुत्वा पन्नगाः सर्वे प्रहर्षोत्फुल्ललोचनाः॥  
पुनर्जातमिवात्मानं मेनिरेभुजगोत्तमाः॥२५॥

तत्र सत्रं महाबाहो[^319] तवपित्रा प्रवर्तितम्॥  
ऋत्विग्भिः सहितेने हर्सर्वलोकेषु[^320] दुष्करम्॥२६॥

[^319]: "महाराज–इ०पा०।"

[^320]: "सर्वलोकसुदुर्धरम्–इ०पा०।"

प्रोक्तं च विष्णुना पूर्वं धर्मपुत्रस्य धीमतः॥  
अवश्यं तस्य भविता नागानां भयकारकम्[^321]॥२७॥

[^321]: "क्षयकारकम्–इ० पा०।"

तस्मात्कालांतरा द्राजन्साग्रे वर्षशते गते॥  
तत्सत्रंभविता घोरंनागानां क्षयकारकम्॥२८॥

यात्यन्त्य धर्मभरिता दंदशुकाविषोल्बणाः॥  
कोटिसंख्या महाराज निपतिष्यंत्यहार्नशम्॥२९॥

अपूर्वे तु निमग्नानां चोरे रौद्राग्निसागरे॥  
आस्तीकस्तत्र भवितातेषां नौर्वाह्निसागरे॥३०॥

श्रुत्वा सचाग्निं राजानमृत्विजस्तदनंतरम्॥  
निवर्तयिष्यति यागं नागानां मोहनंपरम्॥३१॥

पंचम्यां तत्र भविता ब्रह्मा प्रोवाचलेलिहान्॥  
तस्मादियं महाबाहो पंचमी दयितासदा॥३२॥

नागानामानंदकरी दत्तावैब्रह्मणापुरा॥  
कृत्वा तु भोजनं पूर्व ब्राह्मणानां तु कामतः॥३३॥

विसृज्यनागाः प्रीयंतांये केचित्पृथिवीतले॥  
येचहेलि मरीचिस्थायें तरेदिविसंस्थिताः॥३४॥

नदीषुमहानागाये सरस्वतिगामिनः॥  
येचवा पीतडागेषु तेषु सर्वेषुवैनमः॥३५॥

नागान्विप्रांश्च संपूज्य विसृज्य च यथार्थतः॥  
ततः पश्चात्तु भुंजीयात्सह भृत्यैर्नराधिप॥३६॥

पूर्वं मधुरमश्रीयात्ततो भुञ्जीतकामतः॥  
एवं नियमयुक्तस्य यत्फल तन्निबोधमे॥३७॥

**मृतोनागपुरं याति पूज्यमानोऽप्सरो॥४८॥**

**गणैः॥  
विमान वरमारूढो रमते कालमीप्सितम्॥३८॥**

**इहचागत्य राजासावयुतानां[^322] वरोभवेत्॥  
सर्वरत्नसमृद्धः स्याद्वाहनाढ्यश्च जायते॥३९॥**

[^322]: "वसुधायाः–इ०पा०।"

**पंचजन्मान्य सौराजाद्वापरे द्वापरे भवेत्॥  
आधिव्याधि विनिर्मुक्तः पत्नीपुत्रसहायवान्॥४०॥**

**तस्मात्पूज्याश्च पाल्याश्च[^323] घृतपायसगुग्गुलैः॥  
शतानीकउवाच॥ दशंतिये नरं विप्रनागाः क्रोधसमन्विताः॥४१॥**

[^323]: "मान्याश्च–इ०पा०।"

**भवेत्किं तस्य दृष्टस्य विस्तरात्प्रब्रवीहिमे॥  
सुमंतुरुवाच॥ नागदष्टो नरो राजन्प्राप्य मृत्युं व्रजत्यधः॥४२॥**

**अधो गत्वा भवेत्सर्पो निर्विषोनात्र संशयः॥  
शतानीकउवाच॥ नागदष्टः पिता यस्य भ्राता वा दुहितापिवा॥४३॥**

**मातापुत्रोथवा भार्या किंकर्तव्यं वदस्वमे॥  
मोक्षाय तस्य विप्रेंद्दानं व्रतमुपोषणम्॥४४॥**

**ब्रूहि तद्द्विजशार्दूलयेन तद्वैकरोम्यहम्॥  
सुमंतुरुवाच॥ उपोष्या पंचमीराजन्नागानां पुष्टिवर्धनी॥४५॥**

**त्वमेवमेकं राजेंद्रविधानं शृणुभारत॥  
मासिभाद्रपदे यातु कृष्णपक्षे[^324]महीपते॥४६॥**

[^324]: "शुक्लपक्षे–इ०पा०।"

**सातुपुण्या महाप्रोक्ता ग्राह्यापि च महीपते॥  
ज्ञेयाद्वादशसंवर्ते पंचम्यो भरतर्षभ॥४७॥**

**चतुर्थ्यां त्वेकभक्तं तु तस्यां नक्तं प्रकीर्तितम्॥  
भुविचित्रमयान्[^325] नागानथवा कलधौतकान्॥४८॥**

[^325]: "पुस्तकांतरे च “भूरिवन्द्रमयंनागमथवा कलधौतकम्॥कृत्वा दारुमयं वापि अथवा मृन्मयं नृप॥ पंचम्यामर्चयेद्भक्त्यानागं पचफणं नृप॥ करवीरैः शतपत्रैर्जातीपुष्पैश्च सुव्रत॥ तथा गंधैश्च धूपैश्च पूज्यपन्नगमुत्तमम्–इ०पा०।"

**कृत्वादारुमयान्वापि अथवा मृन्मयान्नृप॥  
पंचम्यामर्चयेद्भक्त्या नागानां पंचकंनृप॥४९॥**

**करवीरैः शतपत्रैर्जातीपुष्पैश्च सुव्रत॥  
तथागंधैश्च धूपैश्च पूज्यञ्चक[^326]मुत्तमम्॥५०॥**

[^326]: "पन्नगम्-इ०पा०।"

**ब्राह्मणं भोजयेत्पश्चाद् घृतपायसमोदकैः॥  
अनंतं वासुकिं शंखपद्मकं बलमेव च॥५१॥**

**तथाककोटकंनागं नागमश्वतरंनृप॥  
धृतराष्ट्रं शंखपालं कालियं तक्षक तथा॥५२॥**

**पिंगलं च तथा नागंमासि मासिप्रकीर्तितम्॥  
वत्सरांते[^327] पारणं स्याद्ब्राह्मणान्भोजयेद्वहून्॥५३॥**

[^327]: "संवर्तांत पारणं स्यान्महाब्राह्मणभोजनम्–इ०पा०।"

**इतिहासविदे नागं गैरिकेणकृतं नृप॥  
तथार्चना प्रदातव्या वाचकाय महीपते॥५४॥**

**एष वैनागपञ्चम्याविधिः[^328] प्रोक्तोबुधैर्नृप॥  
तवपित्रा कृतश्चैव पितुर्मोक्षाय भारत॥५५॥**

[^328]: "एष पारणके चापि–इ०पा०।"

**त्वमेकमेकं वैवीरपंचमीं भरतर्षभ॥  
सुवर्णभारनिष्पन्नं नागं दत्वा तथाचगाम्॥५६॥**

**व्यासाय कुरुशार्दूलपितुरा**

नृण्यमाप्नुयाः॥  
तव पित्राकृताह्येवं पंचम्युपासना नृप॥५७॥

उत्सृज्यनागतां वीरतवपूर्वपितामहः॥  
पुष्पोत्तरं सदोगत्वा तथा पुष्पसदोनृप॥५८॥

सुनासीरसदोगत्वा तदा भर्गसदोगतः॥  
स्वभूसदस्ततो गत्वा कंजजस्यसदोगतः॥५९॥

अन्येपिये करिष्यति इदं व्रतमनुत्तमम्॥  
दष्टकोमोक्ष्यते तेषां शुभं स्थानमवाप्स्यति॥६०॥

यश्चेदं शृणुयान्नित्यं नरः[^807] श्रद्धा समन्वितः॥  
कुले तस्य ननागेभ्यो भयं भवति कुत्रचित्॥६१॥

[^807]: # "श्रद्धाभक्तिसमन्वितः–इ०पा०।"

 इति श्रीभविष्ये महापुराणे ब्राह्मपर्वणि पंचमीकल्पे नागपंचमी व्रतवर्णनं नामद्वात्रिंशोऽध्यायः॥३२॥६४॥

॥शतानीकउवाच॥

सर्पाणां कतिरूपाणि केवर्णाः किं चलक्षणम्॥  
का जातिस्तु भवेत्तेषां केषु योनिकुलेषु वा॥१॥

॥सुमंतुरुवाच॥

पुरामेरौनगवरे कश्यपं तपसां निधिम्॥  
प्रणम्य शिरसा भक्त्त्यौ गौतमोवाक्यमब्रवीत्॥२॥

सर्पाणां कतिरूपाणि किंचिन्हं किंच लक्षणम्॥  
जातिं कुलं तथावर्णान्ब्रूहि सर्वं प्रजापते॥३॥

कथं वा जायते सर्पः कथंमुंचेद्विषं प्रभो॥  
विषवेगाः कतिप्रोक्ताः कत्येवविषनाडिकाः॥४॥

दंष्ट्राःकतिविधाः प्रोक्ताः किं प्रमाणं विषागमे॥  
कदा तु गृह्णते गर्भं कथं चेहप्रसूयते॥५॥

कीदृशी स्त्रीपुमांश्चैव कीदृशं च नपुंसकम्॥  
किंनामदशनं चैव एतत्कथय सुव्रत॥६॥

तस्यतद्वचनं[^329] श्रुत्वा कश्यपः प्रत्यभाषत॥  
शृणु गौतमतत्त्वेन सर्पाणामिह लक्षणम्॥७॥

[^329]: " कस्मिंश्चित्पुस्तके पूर्वं प्रोक्तः–“सुमंतुरुवाच” इत्यादिः पाठो नास्ति परं त्वत्र–“तस्य तद्वचनं श्रुत्वा सुमंतुः प्राह तत्तदा॥ इममर्थं पुरा पृष्टो गौतमेन च कश्यपः। प्रहृष्टवदनः सौम्यः कश्यपः प्रत्यभाषत॥” इति पाठोऽस्ति।"

मास्याषाढे तथा ज्येष्ठे प्रमाद्यंतिभुजंगमाः॥  
ततो नागोनागिनी च मैथुने संप्रपद्यते॥८॥

चत्वारो वार्षिकान्मासान्नागीगर्भमधारयत्॥  
ततः कार्तिकमासे तु अंडकानि प्रसूयते॥१०॥

अंडकानां तु विज्ञेये द्वेशतेद्वे चविंशती॥  
तान्येव भक्षयेत्सातुभागैकं घृणयात्यजेत्॥१०॥

स्वर्णार्कवर्णा द्वैतस्मात्पुमान्संजायतेंडकात्॥  
तान्येव खादते सअहोरात्राणि विंशतिम्॥११॥

स्वर्णकेतकवर्णाभाद्दीर्घराजीवसंनिभात्॥  
तस्मादुत्पद्यते स्त्रीवैअंडाद्ब्राह्मणसत्तम॥१२॥

शिरीषपुष्पवर्णाभा दंडकात्स्यान्नपुंसकम्॥  
ततोभिनत्ति चांडानिषण्मासेन तु गौतम॥१३॥

ततस्ते प्रीति संबंधात्स्नेहबध्नंतिबालकाः॥  
ततोऽसौ सप्तरात्रेण कृष्णोभवतिपन्नगः॥४॥

**आयुः प्रमाणं सर्पाणां शर्तविंशोत्तरं स्मृतम्॥  
मृत्युश्चाष्टविधोज्ञेयः शृणुष्वात्र यथाक्रमम्॥१५॥**

मयूरान्मानुषाद्वापि च कोराद्गोखुरांत्तथा[^330]॥  
बिडालान्नकुलाच्चैव वराहाद्वृश्चिकात्तथा॥१६॥

[^330]: "गोरखात्–इ०पा०।"

एतेषां यदिमुच्येत जीवेद्विंशोत्तरंशतम्॥  
सप्ताहेतु ततः पूर्णेदंष्ट्राणां चाधिरोहणम्॥१७॥

विषस्यागमनं तत्र निक्षिपेच्च पुनःपुनः॥  
एवं ज्ञात्वा तु तत्त्वेन विषकर्मसमारभेत्॥१८॥

एकविंशति रात्रेण विषदंष्ट्रा सुजायते॥  
नागिपार्श्वसमावर्ती बालसर्पः स उच्यते॥१९॥

पंचविंशति रात्रस्तु सद्यः प्राणहरो भवेत्॥  
षण्मासाजातमात्रस्तु कंचुकं वैप्रमुंचति॥२०॥

पादानां चापि विज्ञेये द्वेशतेद्वे च विंशती॥  
गोलोम सदृशाः पादाः प्रविशंति क्रमंति च॥२१॥

संधीनां चास्य विज्ञेयं द्वेशतेविंशती तथा॥  
अंगुल्यश्चापि विज्ञेया द्वेशतेविंशती तथा॥२२॥

अकालजाताये सर्पनिर्विषास्ते प्रकीर्तिताः॥  
पंचसप्तति वर्षाणि आयुस्तेषां प्रकीर्तितम्॥२३॥

रक्तपति शुक्लदंता आनीला मंदवेगिनः॥  
एते अल्पायुषो ज्ञेयां अन्ये च भीरवः स्मृताः॥२४॥

एकंचास्य भवेद्वक्रंद्वेजिह्वे च प्रकीर्तिते॥  
द्वात्रिंशद्दशनाः प्रोक्ताः पन्नगानां न संशयः॥२५॥

तेषां मध्ये तु चत्वारोदंष्ट्र्या सुविषावहाः॥  
मकरी कराली कालरात्री यमदूती तथैव च॥२६॥

सर्वासां चैव दंष्ट्राणां देवताः परिकीर्तिताः॥  
प्रथमा ब्रह्मदेवत्या द्वितीया विष्णुदेवता॥२७॥

तृतीयारुद्रदेवत्या चतुर्थीयमदेवता॥  
हीनाप्रमाणतः सातुवामनेत्रं समाश्रिता॥२८॥

नास्यां मंत्राः प्रयोक्तव्यानौषधं नैव भेषजम्॥  
वैद्यः पराङ्मुखोयाति मृत्युस्तस्या विलेखनात्॥२९॥

चिकित्सानबुधैः कार्यातदंतं तस्य जीवितम्॥  
मकरींमासिकां विद्यात्कराली च द्विमासिका॥३०॥

कालरात्री भवेत्रीणि चतुरो यमदूतिका॥  
मकरी[^331] गुंडौदनं दद्यात्कषायान्नं करालिका॥३१॥

[^331]: "शुभदिनम्–इ०पा०।"

कालरात्री कटुयुतं दूतीवैसां निपातिकम्॥  
मकरी शस्त्रकं विद्यात्कराली काकपादिका॥३२॥

कराकृतिः कालरात्रिर्याम्याकृपाकृतिः स्मृता॥  
मकरी वातुलाज्ञेया कराली पैत्तिकीस्मृता॥३३॥

कफात्मिका कालरात्री यमदूती सन्निपातकी॥  
शुक्ला तु मकरीज्ञेया कराली रक्तसंनिभा॥३४॥

कालरात्री भवेत्पीताकृष्णा च यमदूतिका॥  
वामाशुका च कृष्णा च रक्तापीता च दक्षिणा॥३५॥

समासेन तु वक्ष्यामि यथैतावर्णतः स्मृताः॥  
शुक्ला तु ब्राह्मणी ज्ञेया रक्तातु क्षत्रियास्मृता॥३६॥

**वैश्या तु पीतिका ज्ञेया कृष्णा शूद्रा तु कथ्यते॥  
अतः परं प्रवक्ष्यामि दंद्रा**

णांविषलक्षणम्[^332]॥३७॥

[^332]: "विषवर्धने–इ०पा०।"

दंष्ट्राणां तु विषं नास्ति नित्यमेव भुजंगमे॥  
दक्षिणं नेत्रमासाद्य विसर्पस्य तिष्ठति॥३८॥

संक्रुद्धस्येह सर्पस्य विषं गच्छति मस्तके॥  
मस्तकाद्धमनीं याति ततो नाडीषु गच्छति॥३९॥

नाडीभ्यो गच्छते दंष्ट्राविषं तंत्रप्रवर्तते॥  
तत्सर्वं कथयिष्यामि यथा वदनुपूर्वशः॥४०॥

अष्टभिः कारणैः सर्पोदशतेनात्र संशयः॥  
आक्रांतो दशते पूर्वद्वितीयः पूर्ववैरिणम्॥४१॥

तृतीयं दशते भीतश्चतुर्थमददर्पितः॥  
पंचमंतु क्षुधाविष्टः षष्ठं चेहविषोल्बणः॥४२॥

सप्तमं पुत्ररक्षार्थमष्टमं कालचोदितः॥  
यस्तु सर्पोदशित्वा तु उदरं परिवर्तयेत्॥४३॥

बलभुग्नाकृतिं दष्ट्रामाक्रांतं तद्विनिर्दिशेत्॥  
यस्य सर्पस्य दष्टस्य गभीरं दृश्यते व्रणम्॥४४॥

वैरदष्टं विजानीयात्कश्यपस्य वचोयथा॥  
एकदंष्ट्रापदं यस्य अव्यक्तं न च कल्पितम्॥४५॥

भीतदष्टं विजानीयाद्यथोवाच प्रजापतिः॥  
यस्य सर्पेण दृष्टस्य रेखादंतस्य जायते॥४६॥

मददष्टं विजानीयात्कश्यपस्य वचोयथा॥  
द्वेचदंष्ट्रापदेयस्य दृश्यते महाक्षतम्॥४७॥

क्षुधाविष्टं विजानीयाद्यथोवाच प्रजापतिः॥  
द्वे दंष्ट्रेयस्य दृश्येतेक्वचिद् रुधिरसंकुले॥४८॥

विषोल्बणं विजानीयाद्देशंतंनात्र संशयः॥  
अपत्य रक्षणार्थाय जानीयात्तं न संशयः॥४९॥

यत्तुकाकपदाकारं त्रिभिर्दं तैस्तुलाक्षितम्॥  
महानाग इति प्रोक्तं कालदष्ट विनिर्दिशेत्॥५०॥

त्रिविधं दष्टजातैस्तु लक्षणं समुदाहृतम्॥  
दष्टानुपीतं विज्ञेयं कश्यपस्य वचो यथा॥५१॥

विषभागात्तु सर्पस्य त्रिभागस्तत्र संक्रमेत्॥  
उदरं दर्शयेद्यस्तु उद्धतं तं विनिर्दिशेत्॥५२॥

छर्दितं विषवेगेन निर्विषः पन्नगो भवेत्॥  
असाध्यश्चापि विज्ञेयश्चतुर्दशभि पीडितः॥५३॥

ग्रीवाभंगो भवेत्किचित्सं दष्टो विषयोगतः॥  
इतो दंशस्ततः शुद्धोव्यंतरः परिकीर्तितः॥५४॥

 इति श्रीभविष्ये महापुराणे ब्राह्मेपर्वणि शतसाहस्त्रार्थसंहितायां पंचमीकल्पे सर्पदंद्रावर्णनंनामत्रयस्त्रिंशोऽध्यायः॥३३॥६॥

॥कश्यपउवाच॥

अतः परं प्रवक्ष्यामि कालदष्टस्य लक्षणम्॥  
शृणु गौतमतत्त्वेन यादृशो भवते नरः॥१॥

जिह्वाभंगोथ हृच्छूलं चक्षुर्म्यां च न पश्यति॥  
दंशं च दग्धसंकाशं पक्कजं बूफलोपमम्॥२॥

वैवर्ण्यं चैव दंतानां श्यावो भवति वर्णतः॥  
सर्वेष्वंगेषु शैथिल्यं पुरीषस्य च भेदनम्॥३॥

भग्नस्कंधकटिग्रीव ऊर्ध्व दृष्टिरधोमुखः॥  
दह्यते वेपते चैव स्वपते च मुहुर्मुहुः॥४॥

**शस्त्रेणच्छिद्यमानस्य रुधिरं न प्रवर्तते॥  
दंडेन ताड्यमानस्य दंडराजीन**

**जायते॥५॥**

** दंशे काकपदं सुनीलमसकृज्जंबूफलाभंघनमुच्छूनं रुधिरार्द्रसेकबहुलकुच्छ्रान्निरोधोभवेत्॥ हिक्काश्वासगलग्रहश्च सुमहान्पांडुस्त्व चादृश्यते शुष्कांगं प्रवदंति शास्त्रनिपुणास्तत्कालदृष्टंविदुः॥६॥**

** दंशेयस्याथशोथः प्रचलितवलितं मंडलं वास्सुनीलं प्रवेदोगात्रभेदः स्रवति च रुधिरं सानुनासं च जल्पेत्॥ दंतोष्ठाभ्यां वियोगो भ्रमति च हृदयं संनिरोधश्च तीव्रोदिव्यानामेषदंशः स्थलविपुलमये विद्धितकालदष्टम्॥७॥**

**दंतैर्दंतान्स्पृशति च बहुशोदृष्टिराया सखिन्नास्थूलोदंशः स्रवति रुधिरं केकरं चक्षुरेकम्॥  
प्रत्यादिष्टः श्वसिति सततं सानुनासं च भाषेत्पापं ब्रूतेसकलगदितं कालदृष्टंतमाहुः॥८॥**

**वेपतेवेदनाती वा रक्तनेत्रश्चजायते॥  
ग्रीवाभंगश्चलानाभिः कालदष्टं विनिर्दिशेत्॥  
दर्पणेसलिलेवापि आत्मच्छायां न पश्यति॥९॥**

**मंदरश्मिंतथा तीव्रंतेजो हीनंदिवाकरम्[^808]॥  
वेपतेवेदनात्रस्तो रक्तनेत्रश्च जायते॥१०॥**

[^808]: # "निशाकरम्–इ०पा०।"

**सयातिनि धनंजंतुः कालदष्टविनिर्दिशेत्॥  
अष्टम्यां च नवम्यां च कृष्णपक्षेचतुर्दशीम्॥११॥**

**नागपंचमीदृष्टानां जीवितस्य न संशयः॥  
आर्द्राश्लेषामघाभरणीकृत्तिकास्तु विशेषतः॥१२॥**

**विशाखास्त्रिषु पूर्वामुमूलस्वातीशतात्मके॥  
सर्पदष्टानजीवंति विषंपीतंचयैस्तथा॥१३॥**

**शून्यागारे श्मशाने च शुष्कवृक्षे तथैवच॥  
न जीवंति नरादष्टानक्षत्रे तिथिसंयुते॥१४॥**

**अष्टोत्तरं मर्मशतं प्राणिनां समुदाहृतम्॥  
तेषां मध्येतु मर्माणि दशद्वे चापिकीर्तिते॥१५॥**

**शंखेनेत्रे भ्रुवोर्मध्ये वस्तिभ्यां वृषणोत्तरे॥  
कक्षे स्कंधेदिमध्ये तालुके चिबुकेगुदे॥१६॥**

**एषु द्वादशमर्मेषु दंशशस्त्रेण वाहतः॥  
न जीवति नरोलोके कालदष्टं विनिर्दिशेत्॥१७॥**

**अकचटतपयशां वदंति प्रोक्ता न जीवंतिनतस्य॥  
गतंब्रूयाद्यदि स्खलति शिरस्तस्य संप्राप्तकालः॥१८॥**

**भवति च यदिदूतउत्तमस्याधमोवायदि भवति च दूतउत्तमोवाधमस्य॥  
आदौदष्टस्य नाम यदिवदति क्वचिद्वक्ति तस्याथ पश्चात्तं वर्णभेदोयदि भवतिसमः प्राप्तकालस्यदूतः॥१९॥**

**दूतोवा दंडहस्तोभवति च युगलं पाशहस्तस्तथावार वस्त्रं च कृष्णं मुखशिरसि गतमेकवस्त्रश्च दूतः॥  
तैलाभ्यक्तश्च तद्वद्यदित्वरितगतिर्मुक्त केशश्चयातियः कुर्यादोरशब्दं करचरणयुगैः प्राप्तकालस्यदूतः॥२०॥**

**नागोदयंप्रवक्ष्यामि ईशानेन तु भाषितम्॥  
ब्रह्मणा तु पुरासृष्टाग्रहानागास्त्वनेकशः॥२१॥**

अनंतंभास्करंविद्यात्सोमं

**विद्यात्तु वासुकिम्॥  
तक्षकं भूमिपुत्रं तु कर्कोटं च बुधविदुः॥२२॥**

**पद्मं बृहस्पतिं विद्यान्महापद्मं च भार्गवम्॥  
कुलिकः शंखपालश्चद्वावेतौ तु शनैश्वरः॥२३॥**

**पूर्वपादः शंखपालोद्वितीयः कुलिकस्य च॥  
नित्यं भागेयथोद्दिष्ट दिनरात्रीतथैव च॥२४॥**

**शुक्रसोमौ च मध्यान्हे उदयेतु क्षमासुतः॥  
शनिः प्रागष्टमे भागेदिवारात्रेत्विहोच्यते॥२५॥**

**ग्रहाश्च भुंजते चैव शेषंभागस्य लक्षणम्॥  
रविवारे सदाज्ञेयो पादौ दशचतुर्दश॥२६॥**

**अष्टद्वादशमे चंद्रेदश षष्ठेकुजे तथा॥  
बुधस्य नवमेपादे राहौ च दिवसस्य च॥२७॥**

**गुरोर्द्वितीयः षष्ठश्च षोडशस्य तु वर्जयेत्॥  
भास्करस्य दिने प्रोक्ते चतुर्थेदशमेष्टमे॥२८॥**

**शनैश्चरदिने पादंत्यजेच्चैव सुदारुणम्॥  
द्वितीयंद्वादशचैव षोडशस्य तु वर्जयेत्॥२९॥**

**मुहूर्तघटिकादूर्द्धं घटिकचतुर्थं भागं विंशतिश्च॥  
कुहूसुतं बुद्बुदं निमेषमेतत्कालस्य लक्षणम्॥३०॥**

** इति श्रीभविष्येमहापुराणे पंचमी कल्पदंशदष्टक दूतलक्षणनाम चतुस्त्रिंशोऽध्यायः॥३४॥६॥**

**॥कश्यप उवाच॥**

**सविषादंष्ट्रयोर्मध्ये यमदूती तु वैभवेत्॥  
न चिकित्साबुधैः कार्यातं गतायुं विनिर्दिशेत्॥१॥**

**प्रहरार्धं दिवारात्रावेकैकं भुंजते बहिः॥  
एकस्य च समानं च द्वितीयं षोडशं तथा॥२॥**

**नागोदये यमुद्दिश्य हतोविद्धोविदारितः॥  
कालदृष्टं विजानीयात्कश्यपस्य वचोयथा॥३॥**

**यन्मात्रंपतते बिंदुवैलायं सलिलोद्धृतम्॥  
तन्मात्रं स्रवते द्रंष्ट्राविषं सर्पस्य दारुणम्॥४॥**

**नाडीशते संपूर्णेदेहे संक्रमते विषम्॥  
यावत्संक्रामये द्बाहुं कुंचितं वा प्रसारयेत्॥५॥**

**अनेन क्षणमात्रेण विषं गच्छति मस्तके॥  
वेपतेविषवेगे तु शतशोऽथ सहस्रशः॥६॥**

**वर्धते रक्तमासाद्य ततोवाशिखीयथा॥  
तैलबिंदुर्जलं प्राप्य यथावेगेन वर्धते॥७॥**

**शिखंडी आश्रयं प्राप्यमारुतेन समीरितः॥  
ततः स्थानशतं प्राप्यत्वचा स्थानं विचेष्टितम्॥८॥**

**त्वचासु द्विगुणं विद्याच्छोणितेषु चतुर्गुणम्॥  
पित्तेतु त्रिगुणं याति श्लेष्मे वैषोडशं भवेत्॥९॥**

**वायौत्रिंशगुणं चैव मज्ज्ञा षष्टिगुणं तथा॥  
प्राणेचै कार्णवीभूते सर्वगात्राणि संधयेत्[^809]॥१०॥**

[^809]: # "वर्धयेत्–इ०पा०।"

**श्रोत्रे निरुध्यमानेन याति दष्टस्त्वसाध्यताम्॥  
ततोऽसौम्रियते जंतुर्निश्वासोच्छ्रासवर्जितः॥११॥**

**निष्क्रांते तु ततो जीवेभूते पंचत्वमागते॥  
तानि भूतानि गच्छंति यस्य यस्य यथातथम्॥१२॥**

**पृथिव्यापस्तथा तेजोवायुराकाशमेव च॥  
इत्येषामेवसंघातः शरीरमभिधीयते॥१३॥**

पृथिवी पृथिवीं यातितोयं तोयेषु लीयते॥  
तेजो गच्छति चादित्यं मारुतोमारुतं व्रजेत्॥१४॥

आकाशं चैवमाकाशे सह तेनैव गच्छति॥  
स्वस्थानंते प्रपद्यते परस्परनियोजिताः॥१५॥

न जीवेदागतः कश्चिदिहजन्मनि सुव्रत॥  
विषार्तं न उपेक्षे तत्वरितं तु चिकित्सयेत्॥१६॥

एकमस्ति विषं लोकेद्वितीयं चोपपद्यते॥  
यथा नानाविधं चैत्रस्थावरं तु तथैवच॥१७॥

प्रथमे विषवेगे तु रोमहर्षोऽभिजायते॥  
द्वितीये विषवेगे तु स्वेदोगात्रेषु जायते॥१८॥

तृतीये विषवेगे तु कंपोगात्रेषु जायते॥  
चतुर्थो विषवेगे तु श्रोत्रांतर निरोधकृत्॥१९॥

पंचमे विषवेगे तु हिक्का गात्रेषु जायते॥  
षष्ठे च विषवेगे तु प्राणेभ्योऽपि प्रमुच्यते॥२०॥

सप्तधातुवहाह्येते वैनतेये न भाषिताः॥  
त्वचः स्थानविषे प्राप्ते तस्य रूपाणिमे शृणु॥२१॥

अंगानि तिमिरायंते तपंते च मुहुर्मुहुः॥  
एतानि यस्य चिह्नांनि तस्य त्वचिगतं विषम्॥२१॥

तस्या गदं प्रवक्ष्यामियेन संपद्यते सुखम्।  
अर्कमूलमपामार्गप्रियंगुं तगरं[^810]तथा॥२३॥

[^810]: # "तैलकम्–इ०पा०।"

एतदालोड्य दातव्यं ततः संपद्यते सुखम्॥  
ततस्तस्मिन्कृते विप्रननिवर्तेत चेद्विषम्॥२४॥

त्वचःस्थानं ततोभित्त्वा रक्तस्थानं प्रधावति॥  
विषे च रक्तं संप्राप्ते तस्यरूपाणिमे शृणु॥२५॥

दह्यते मुह्यते[^333] चैव शीतलं बहुमन्यते॥  
एतानियस्य रूपाणि तस्य रक्तगतं विषम्॥२६॥

[^333]: "चैव तद्देहम्–इ०पा०।"

तत्रागदंप्रवक्ष्यामियेन संपद्यते सुखम्॥  
उशीरं चंदनं कुष्ठमुत्पलं तगरं तथा॥२७॥

महाकालस्य मूलानि सिंदुवार नगस्य च॥  
हिंगुलं मरिचं चैव पूर्ववेगे तु दापयेत्॥२८॥

बृहती वृश्चिका कालीइंद्रवारुणी[^334] मूलकम्॥  
सप्तगंधघृतं चैव द्वितीये परिकीर्तितम्॥२९॥

[^334]: "इंद्रवारुकमूलकम्–इ०पा०।"

सिंदुवारं तथाहिंगुं तृतीये कारये दुधः॥  
तस्यपानं च कुर्वीत अंजनं लेपनं तथा॥३०॥

एतेनैवोपचारेण ततः संपद्यते सुखम्॥  
रक्तस्थानं ततो गत्वा पित्तस्थानं प्रधावति॥३१॥

पित्तस्थानगते विप्रविषरूपाणिमे शृणु॥  
उत्तिष्ठते निपतते दह्यते मुह्यते तथा॥३२॥

गात्रतः पीतकः स्याद्वैदिशः पश्यतिपीतिकाः॥  
प्रबला च भवेन्मूर्च्छ न चात्मानं विजानते॥३३॥

विषक्रियां तस्य कुर्याद्यया संपद्यते सुखम्॥  
पित्तस्थानमतिक्रम्य श्लेष्मस्थानं च गच्छति॥३४॥

पिप्पल्यो मधुकं चैव मधुखंडं वृतं तथा॥  
मधुसारमलाबुं च जातिं शंकरवालुकाम्॥३५॥

इंद्रवारुणि मूलं च गवांमूत्रेण पेषयेत्॥  
नस्यं तस्य प्रयुंजीतपानमालेपनां जनम्॥३६॥

**एतेनैवोपचारेण ततः संपद्यते सुखम्॥  
श्लेष्मस्थानंततः प्रा**

प्तेतस्य रूपाणिमे शृणु॥३७॥

गात्राणि[^335] तस्य रुध्यंते निःश्वासश्च न जायते॥  
लाला च स्रवते तस्य कंठोधुरुधुरायते॥३८॥

[^335]: "श्रोत्राणि तस्य रुध्यते–इ० प्रा०।"

एतानियस्य रूपाणि तस्य श्लेष्मगतं विषम्॥  
तस्यागदं प्रवक्ष्यामियेन संपद्यते सुखम्॥३९॥

त्रिकटुकी श्लेष्मा तकीलोध्रंच मधुसारकम्॥  
एतानि समभागानि गवां मूत्रेण पेषेषयेत्॥४०॥

तस्य पानं च कुर्वीत अंजनंलेपनं तथा॥  
एतेनैवोपचारेण ततः संपद्यते सुखम्॥४१॥

श्लेष्मस्थानमतिक्रम्य वायुस्थानं च गच्छति॥  
तत्र रूपाणि वक्ष्यामि वायुस्थानगतेविषे॥४२॥

आध्मायते च जठरं बांधवांश्च न पश्यति॥  
ईदृशं कुरुते रूपं दृष्टिभंगश्च जायते॥

एतानि यस्य रूपाणि तस्य वायुगतं विषम्॥४३॥  
तस्यागदं प्रवक्ष्यामि येन संपद्यते सुखम्॥

शोणामूलं प्रियालं च रक्तं च गजपिप्पलीं॥४४॥  
भार्ङ्गीवचां पिप्पलीं च देवदारु मधूककम्॥

मधूकसारं सह सिंदुवारं हिंगुं च पिष्ट्वागुटिकां च कुर्यात्॥  
दद्याच्च तस्यां जनलेपनादि एषोऽगदः सर्पविषाणि हन्यात्॥४५॥

अंजनं चैव नस्थं च क्षिप्रदद्याद्विषान्विते॥  
वायुस्थानं ततो मुक्तत्वा मज्जास्थानं प्रधावति॥४६॥

विषेमज्जागते विप्रतस्य रूपाणिमे शृणु॥  
दृष्टिश्चहीयते तस्य भृशमंगानिमुंचति॥४७॥

एतानि यस्य रूपाणि तस्य मज्जा गतविषम्॥  
तस्या गदं प्रवक्ष्यामियेन संपद्यते सुखम्॥४८॥

घृतमधुशर्करान्वितसुशीरं चदनं तथा॥  
एतदालोड्यदातव्यं पानं नस्यं च सुव्रत॥४९॥

ततः प्रणश्यते दुःखं ततः संपद्यते सुखम्॥  
अथ तस्मिन्कृते योगे विषं तस्य निवर्तते॥५०॥

मज्जास्थानं ततोगत्वा मर्मस्थानं प्रधावति॥  
विषे तु मर्मसंप्राप्ते शृणुरूपं यथा भवेत्॥५१॥

निश्चेष्टः पतते भूमौकर्णाभ्यां बधिरोभवेत्॥  
वारिणासिच्य मानस्य रोमहर्षौ न जायते॥५२॥

दंडेन हन्यमानस्य दंडराजी न जायते॥  
शस्त्रेणच्छिद्यमानस्य रुधिरं न प्रवर्तते॥५३॥

केशेषु लुच्यमानेषुनैवेकशान्प्रवेदते॥  
यस्य कर्णौ च पार्श्वौच हस्तपादं संधयः॥५४॥

शिथिलानि भवंती हसगतासुरिति श्रुतिः॥  
एतानियस्य रूपाणि विपरीतानि गौतम॥५५॥

मृतं तु न विजानीयात्कश्यपस्य वचोयथा॥  
वैद्यास्तस्य न पश्यंति ये भवंति कुशिक्षिताः॥५६॥

XXक्षणास्तु पश्यंति मंत्रौषधि समन्विताः॥  
तस्यागदं प्रवक्ष्यामि स्वयं रुद्रेण भाषितम्॥५७॥

मयूरपित्तं मार्जारपित्तं गन्धनाडी[^336]मूलमेव च॥  
कुंकुमंतगरंकुष्टं कासमर्दत्वचं तथा॥५८॥

[^336]: "गंधनानालीमूलमेव च–इ०पा०।"

उत्पलस्य च किंजल्कं पद्मस्य कुमुदस्य च॥  
एतानि समभागानि गोमूत्रेण ॥५२॥

तुपेषयेत्॥५९॥

एषोऽगदोयस्य हस्ते दष्टेनम्रियतेसवै॥  
कालाहिनापि दृष्टेन क्षिप्रं भवति निर्विषः॥६०॥

क्षिप्रमेव प्रदातव्यं मृतसंजीवनौषधम्॥  
अंजनं चैव नस्यं च क्षिप्रं दद्याद्विचक्षणः॥६१॥

 इति श्रीभविष्ये महापुराणे ब्राह्मेपर्वणि पंचमी कल्पे धातुगतविषक्रियावर्णनंनाम पंचत्रिंशोऽध्यायः॥३५॥६॥

॥गौतम उवाच॥

कीदृशं सर्पदष्टस्य सर्पिण्याः कीदृशं भवेत्॥  
कुमारदष्टः कीदृक्स्यात्सूतिका दंशितस्य च॥१॥

रूपं नपुंसके नेहव्यंतरेण च कीदृशम्॥  
एतदाख्या हिमे सर्वमेभिर्दष्टस्य लक्षणम्॥२॥

॥कश्यप उवाच॥

अतः परं प्रवक्ष्यामि नागानां रूपलक्षणम्॥  
सर्पदष्टस्य च तथा समासाद्दिजपुंगव॥३॥

अथ सर्पेण दष्टस्य ऊर्ध्वदृष्टिः प्रजायते॥  
सर्पदष्टस्य तथा अधोदृष्टिः प्रजायते॥४॥

कन्या दष्टस्य वामास्या दृष्टिर्द्विजवरोत्तम॥  
कुमारेणापि दष्टस्य दक्षिणा एव जायते॥५॥

गर्भिण्यावाथ दष्टस्य तथा स्वेदश्च जायते॥  
रोमांचं सूतिकायास्तु वेपथुश्चापि जायते॥६॥

नपुंसकेन दष्टस्य अंगमर्दः[^337] प्रजायते॥  
पन्नगीप्रभवो रात्रौ दिवासर्पोविषाधिकः॥७॥

[^337]: "मुखशोषः–इ०पा०।"

नपुंसकस्तु संध्यायां कश्यपेन तु भाषितम्॥  
अंधकारे तु दष्टोय उदके गहने वने॥८॥

सुप्तं वाचेत्प्रमत्तं वायदिसर्पोन दृश्यते॥  
दृष्टरूपाण्यजानन्वै कथं वैद्यचिकित्सितम्॥९॥

चतुर्विधाइह प्रोक्ताः पन्नगास्तु महात्मना॥  
दर्वीकरा मंडलिनोराजिलाव्यंतरास्तथा॥१०॥

दर्वीकरा वातविषामंडलाः पैत्तिकाःस्मृताः॥  
श्लेष्मलाराजिलाज्ञेयाव्यंतराः सान्निपातिकाः॥११॥

रक्तं परीक्षये देषां सर्पाणां पृथक्पृथक्॥  
कृष्णंदर्वीकराणां तु जायते नअल्पमुल्वणम्॥१२॥

रक्तं घनं च बहुशः शोणितं मंडलीकृतम्॥  
पिच्छिलंराजिले स्वल्पं तद्वद्वयंतरकेतथा॥१३॥

सर्पास्तु चतुरोज्ञेयाः पंचमोनोपलभ्यते॥  
ब्राह्मणः क्षत्रियोवैश्यः शूद्रश्चैव चतुर्थकः॥१४॥

ब्राह्मणे मधुरं दद्यात्ति दद्यात्तयोत्तरे॥  
वैश्येकर्षफलं दद्याच्छूद्रे त्रिस्थूणमेव[^338] च॥१५॥

[^338]: "कटुकमेव च–इ०पा०।"

ब्राह्मणेन तु दष्टस्ययदाहोगात्रेषु जायते॥  
मूर्च्छा च प्रबलास्या द्वैनात्मानमभिजानते॥१६॥

श्यामवर्णं सुखं च स्यान्मन्या स्तंभश्च जायते॥  
तस्य कुर्यात्प्रतीकारं येन संपद्यते सुखम्॥१७॥

अश्वगंधाप्यपामार्गसिंदुवारं सुरामयम्॥  
एतत्सर्पिः समायुक्तं पाने नस्ये च दापयेत्॥१८॥

एतेनैवोपचारेण सुखी भवति मानवः॥  
क्षात्रियेण तु दृष्टस्य कंपोगात्रेषु जायते॥१९॥

**मूर्छा मोहस्तथास्या द्वैनात्मा**

नमभिजानते॥  
जायते वेदना तस्य ऊर्ध्वं चैव निरीक्षते॥२०॥

तस्य कुर्यात्प्रतीकारं येन संपद्यते सुखम्॥  
अर्कमूलमपामार्गं प्रियंगुमिन्द्रवारुणीम्[^339]॥२१॥

[^339]: "प्रियंगुमत्तवारुणीम्–इ०पा०।"

एतत्सर्पिः समायुक्तं पानं नस्यं च दापयेत्॥  
एतेनैवोपचारेण सुखी भवति मानवः॥२२॥

वैश्येनापिहिदष्टस्य शृणुरूपाणि यानि तु॥  
श्लेष्मप्रकोपोलालाचन चोद्वहति चेतनाम्॥२३॥

मूर्छा च प्रबला यस्य आत्मानं नाभिनंदति॥  
तस्य कुर्यात्प्रतीकारं येन संपद्यते सुखम्॥२४॥

अश्वगंधा सगोमूत्रा गृहधूमं सगुग्गुलम्॥  
शिरीषार्कपलाशेन श्वेता च गिरिकर्णिका॥२५॥

गोमूत्रेण समायुक्तं पानंनस्यं च दापयेत्॥  
एष वैश्ये न दष्टानामगदः परिकीर्त्तितः॥२६॥

शूद्रेणापि दष्टस्य शृणुतत्त्वेन गौतम॥  
कुथ्यते[^340]वेपते चैव ज्वरः शीतं च जायते॥२७॥

[^340]: "क्रुध्यते–इ०पा०।"

अंगानि चुलुचुलायंते[^341] शूद्रदष्टस्य लक्षणम्॥  
तत्रागदं प्रवक्ष्यामि येन संपद्यते सुखम्॥२८॥

[^341]: "चिमिचिमारते–इ०पा०।"

पद्मं चलोध्रकं चैव क्षौद्रं पद्मस्य केसरम्॥  
मधुं मधूकसारं च श्वेतां च गिरिकर्णिकाम्॥२९॥

एतानि समभागानि पेषयेच्छीतवारिणा॥  
पानलेपांजनं नस्यं सुखी भवति मनवः[^342]॥३०॥

[^342]: "चांतरे–इ०पा०।"

पूर्वाण्हे चरते विप्रोमध्याह्ने क्षत्रियश्चरेत्॥  
अपराण्हे चरेद्वैश्यः शूद्रः संध्याचरो भवेत्॥३१॥

आहारो वायुपुष्पाणि[^343] ब्राह्मणानां विदुर्बुधाः॥  
मूषिका क्षत्रियाणां च आहारो द्विजसत्तम॥३२॥

[^343]: "आहारं चात्र पुष्पाणि–इ०पा०।"

वैश्या मंडूकभक्षाश्च शूद्राः सर्वाशिनस्तथा॥  
अग्रतो दशते विप्रःक्षत्रियो दक्षिणे न तु॥३३॥

वामपार्श्वे सदावैश्यः पश्चाद्वै शूद्रमादिशेत्॥  
मदकाले तु संप्राप्ते पीड्यमाना महाविषाः॥३४॥

अवेलायां दर्शते वैमैथुनार्ता भुजंगमाः॥  
पुष्पगंधाः स्मृताविप्राः क्षत्रियाश्चंदनावहाः॥३५॥

वैश्याश्च घृतगंधा वैशूद्राः स्युर्मत्स्यगंधिनः॥  
वासं तेषां प्रवक्ष्यामि यथा वदनुपूर्वशः॥३६॥

वापी[^344] कूपतडागेषु गिरिप्रस्रवणेषु च॥  
वसंति[^345] ब्राह्मणाः सर्पाग्रामद्वारे चतुष्पथे॥३७॥

[^344]: "नदीह्नदतडागेषु–इ०पा०।"

[^345]: "विप्रो वै वसते नित्यं सदा ब्राह्मणसत्तम–इ०पा०।"

आरामेषु पवित्रेषु शुचिष्वायतनेषु[^346] च॥  
क्षत्रियो वसते नित्यं तोरणेषु सरःसु च॥३८॥

[^346]: "विशुद्धायतनेषु च–इ०पा०।"

श्मशाने भस्मशालासु पलालेषु तटेषु च॥  
गोष्ठेषु पथिवृक्षेषु विप्रवैश्यावसंति च॥३९॥

अविविक्तेषु स्थानेषु निर्जनेषु वनेषु च॥  
शून्यागारे श्मशाने च शूद्रा विप्रवसंति च॥४०॥

श्वेताश्च कपिलाश्चैव येसर्पास्त्वनलप्रभाः॥  
मनस्विनः सात्विकाश्च ब्राह्मणास्तेबुधैः स्मृताः॥४१॥

रक्त

**वर्णाः सुवर्णाभाः प्रवालमणि संनिभाः॥  
सूर्यप्रभास्तथा विप्रक्षत्रियास्ते भुजंगमाः॥४२॥**

**नानाविचित्र राजीभिरतसी वर्णसन्निभाः॥  
बाणपुष्पसवर्णाभा वैश्यास्ते वैभुजंगमाः॥४३॥**

**काकोदरनिभाः केचिद्ये च अंजनसन्निभाः॥  
काकवर्णा धूम्रवर्णास्ते शूद्राः परिकीर्तिताः॥४४॥**

**यस्य सर्पेण दष्टस्य दंशमंगुष्ठमंतरम्॥  
बालदष्टं विजानीयात्कश्यपस्य वचोयथा॥४५॥**

**यस्य सर्पेण दृष्टस्य दंशं व्यंगुलमंतरम्॥  
यौवनस्थेन दष्टस्य एतद्भवति लक्षणम्॥४६॥**

**यस्य सर्पेण दष्टस्य सार्धंद्व्यंगुलमंतरम्॥  
वृद्धदष्टं विजानीयात्कश्यपस्य वचोयथा॥४७॥**

**अनंतः प्रेक्षते पूर्वं वामपार्श्वे तु वासुकिः॥  
तक्षको दक्षिणे नेहकर्कोटः पृष्ठतस्तथा॥४८॥**

**चलते भ्रमते पद्मोमहापद्मे निमज्जति॥  
विसंज्ञस्तिष्ठते[^347] चैव शंखपालो मुहुर्मुहुः॥४९॥**

[^347]: "विमज्जंस्तिष्ठते–इ०पा०।"

**सर्वेषां कुरुते रूपं कुलिकः पन्नगोत्तमः॥  
अनंतस्य दिशापूर्वा वासुकेस्तु हुताशनी॥५०॥**

**दक्षिणा तक्षकस्योक्ता कर्कोटस्य तु नैर्ऋती॥  
पश्चिमा पद्मनाभस्य महापद्मस्य वायुजा॥५१॥**

**उत्तरा शंखपालस्य ऐशानीकं बलस्यतु॥  
अनंतस्य भवेत्पद्मंवासुकेः स्यात्तथोत्पलम्॥५२॥**

**स्वस्तिकं तक्षकस्योक्तं कर्कोटस्य[^348] तुपङ्कजम्॥  
पद्मस्य तु भवेत्पद्मशूलं पद्मेतरस्य तु॥९६३॥**

[^348]: "त्रिरेखकम्–इ०पा०।"

**शंखपाले भवेच्छत्रं कुलिकस्यार्धचंद्रकम्॥  
अनंतकपिलौ विप्रौक्षत्रियौ शंखवासुकी॥५४॥**

**महापद्मस्तक्षश्चवैश्यो विप्रकीर्तितौ॥  
पद्म कर्कोटकौ शूद्रौ सदाज्ञेयो मनीषिभिः[^349]॥५५॥**

[^349]: "नृपोत्तम–इ०पा०।"

**अनंतकुलिकौ शुक्लौ वर्णतो ब्रह्मसंभवौ॥  
वासुकिः शंखपालश्चरक्तौह्यग्निसमुद्भवौ॥५६॥**

**तक्षकश्च महापद्म ईषत्पीतौ[^350]बभूवतुः॥  
पद्म कर्कोटकौ विप्रसर्पौ कृष्णौ बभूवतुः॥५७॥**

[^350]: "प्रायः पीतौ–इ०पा०।"

**हयं[^351]यानं वृषछत्रं राजानमथ पावकम्॥  
धरणीमुत्पाद्य धृतानेतान्सिद्धि करान्विदुः॥५८॥**

[^351]: "हयपालम्–इ०पा०।"

**पूर्णकुंभः पताका च कांचनं मणयस्तथा॥  
शिरीषं[^352] माणिकं कंठे जीवजीवेति सुव्रत॥५९॥**

[^352]: "शयनंमणिकं कंठे-इ०पा०।शरसौमाणिकं कंठे–इ०च पा०।"

**एतेषां दर्शनं श्रेष्ठ कन्या चैक प्रसूयिका॥  
चतुः षष्टिः समाख्याता भोगिनोयेतुं[^353] पन्नगाः॥६०॥**

[^353]: "मत्तपन्नगाः–इ०पा०।"

**अदृश्यास्तेषु षट्त्रिंशदृश्या[^354]स्रिंशन्मही चराः॥  
विंशच्च स्रग्विणः[^355] प्रोक्ताः सप्त मंडलिनस्तथा॥६१॥**

[^354]: "अष्टात्रिंशन्महीचराः–इ०पा०।"

[^355]: "मुकुलिनः–इ०पा०।"

**राजीवंतो दशप्रोक्तादर्व्यः षोडशपंचच॥  
दुंदुभो डुंडुभश्चैव चेटभश्चें[^356]द्रवाहनः॥६२॥**

[^356]: "क्षेत्रभःक्षेत्रवाहनः–इ०च पा०।"

**नागपुष्पसवर्णाख्या निर्विषाये च पन्नगाः॥**

एवमेव तुसर्पाणां शतद्विनवति स्मृतम्॥६३॥

वराहकर्णौ गजपिप्पलीं च गांधारिकां पिप्पलदेवदारु॥  
मधूकसारं सह सिंदुवारं हिंगुं च पिष्ट्वागुटिका च कार्या॥६४॥

॥सुमंतुरुवाच॥

इत्युक्तवान्पुरावीर गौतमस्य प्रजापतिः॥  
लक्षणं सर्वनागानां रूपवर्णौ विषंतथा॥६५॥

तस्मात्संपूजयेन्नागा सदा भक्त्त्या समन्वितः॥  
विशेषतस्तु पंचम्यां पयसापायसेन च॥६६॥

श्रावणेमासि पंचम्यां शुक्लपक्षे[^811] नराधिप॥  
द्वारस्यो भयतोलेख्या गोमयेन विषोल्बणाः॥६७॥

[^811]: # "कृष्णपक्षे इत्यप्रासंगिकः–इ०पा०।"

पूजयेद्विधिवद्वारं दाधिदूर्वाक्षतैः कुशैः॥  
गंधपुष्पोपहारैश्च ब्राह्मणानां चतर्पणैः॥६८॥

येत्वस्यां पूजयंतीह नागान्भक्ति पुरःसराः॥  
न तेषां सर्पतो वीरभयं भवति कर्हिचित्॥६९॥

 इति श्रीभविष्ये महापुराणे ब्राह्मेपर्वणि पचंमीकल्पे श्रावणिकनागपंचमी व्रतवर्णनं नामपट्त्रिंशोऽध्यायः॥३६॥

॥सुमंतुरुवाच॥

तथा भाद्रपदेमासि पंचम्यां श्रद्धयान्वितः॥  
अथालेख्य नरोनागान्कृष्णवर्णादि वर्णकैः॥१॥

पूजयेद्गंधपुष्पैश्च सर्पिः पायसगुग्गुलैः॥  
तस्य तुष्टिं समायांति पन्नगास्तक्षकादयः॥२॥

आसप्तमात्कुलात् तस्य न भयं नागतो भवेत्॥  
तस्मात्सर्वप्रयत्नेन नागान्संपूजयेदुधः॥३॥

 इति श्रीभविष्ये महापुराणे ब्राह्मपर्वणि पंचमीकल्पे भाद्रपदिक नागपंचमीव्रतवर्णनं नामसप्तत्रिंशोऽध्यायः॥३७॥

॥सुमंतुरुवाच॥

तथा चाश्वयुजेमासि पंचम्यां कुरुनंदन॥  
कृत्वा कुशमयान्नागान्गंधाद्यैः[^357] संप्रपूजयेत्॥१॥

[^357]: "इंद्राण्या सह पूजयेत्–इ०पा०।"

घृतोदकाभ्यां पयसास्नापयित्वा विशांपते॥  
गोधूमैः पयसास्विन्नैर्भक्ष्यैश्च विविधैस्तथा॥२॥

यस्त्वस्यां विधिवन्नागाञ्छुचिर्भक्त्या समन्वितः॥  
पूजयेत्कुरु शार्दूल तस्य शेषादयोनृप॥३॥

नागाः प्रीता भवंतीह शांतिमाप्नोतिवाविभो॥  
सशांति लोकमासाद्य मोदते शाश्वतीः समाः॥४॥

इत्येतत्कथितं वीरै[^358] पंचमी कल्पमुत्तमम्॥  
यत्रायमुच्यते मंत्रः सर्वसर्पनिषेधकः॥५॥

[^358]: "विप्र–इ०पा०।"

ॐ कुरुकुल्ले फट् स्वाहा॥

 इति श्रीभविष्ये महापुराणे शतसाहस्रार्धसंहितायां ब्राह्मेपर्वणि पंचमीकल्प समाप्तिकथनं नामाष्टत्रिंशोऽध्यायः॥३८॥६४॥

॥सुमंतुरुवाच॥

षष्ठ्यां फलाशनोराजन्विशेषात्कार्तिके नृप॥  
राज्यच्युतो विशेषेण स्वंराज्यं लभतेऽचिरात्॥१॥

षष्ठीतिथिर्महाराज सर्वेदा सर्वकामदा॥  
उपोष्या तु प्रयत्नेन सर्वकालजयार्थिनः॥२॥

कार्तिकेयस्य दयिता एषा षष्ठी महातिथिः॥  
देवसेनाधिपत्यं हि प्राप्तं तस्यां महात्मना॥३॥

**अस्यं हि श्रेयसा युक्तो यस्मात्स्कंदो भवाग्रणीः॥**

तस्मात्पष्ठ्यांनक्तभोजी प्राप्नुयादीप्सितं सदा॥४॥

दत्वार्ध्यं कार्तिकेया यस्थित्वा वैदक्षिणामुखः॥  
दध्नाघृतोदकैः पुष्पैर्मंत्रेणानेन सुव्रत॥५॥

सप्तर्षिदारजः स्कंदः स्वाहा पतिसमुद्भवः॥  
रुद्रार्यमाग्निज विभोगंगागर्भनमोऽस्तुते॥६॥

प्रीयतां देवसेनानीः संपादयतुत्हृद्गतम्॥  
दत्वाविप्राय आत्मान्नं यच्चान्यदपि विद्यते॥७॥

पश्चाद्भुंक्तेत्व सौरात्रौभूमिं कृत्वा भाजनम्॥  
एवं षष्ठ्यां व्रतं स्नेहात्प्रोक्तं स्कंदेनयत्नतः॥८॥

तन्निबोधमहाराज प्रोच्यमानस्यमे ऽखिलम्॥  
षष्ठ्यां यस्तु फलाहारो नक्ताहारो भविष्यति॥९॥

शुक्लां कृष्णां सुनियतो ब्रह्मचारी समाहितः॥  
तस्यसिद्धिं धृतिं तुष्टिं राज्यमायुर्निरामयम्॥१०॥

पारत्रिकं चैहिकं च दद्यात्स्कंदोन संशयः॥  
योहिनक्तोपवासः स्यात्सनक्तेन व्रती भवेत्॥११॥

इहवामुत्रसोत्यन्तं लभते ख्यातिमुत्तमाम्॥  
स्वर्गे च नियतं वासो लभ्यतेनात्र संशयः॥१२॥

इह चागत्यकालां तेयथोक्त फलभाग्भवेत्॥  
देवानामपि वंद्योऽसौराज्ञां राजा भविष्यति॥१३॥

यश्चापि शृणु यात्कल्पं षष्ठ्याः कुरुकुलोद्वह॥  
तस्य सिद्धिस्तथा तुष्टिर्धृतिः स्यात्ख्यातिसंभवा॥१४॥

इति श्रीभविष्ये महापुराणे ब्राह्मेपर्वणि षष्ठीकल्पे एकोनचत्वारिंशोऽध्यायः॥३९॥

॥शतानीकउवाच॥

अहोव्रतं महत्कष्टं संशयोत्हृदिवर्तते॥  
कार्तिकेयस्य माहात्म्यं श्रुत्वा जन्मतथाद्विज॥१॥

अनेक जनितस्येह कार्तिकेयस्य सुव्रत॥  
माहात्म्यं सुमहा द्विप्रकथमेतद्विभाव्यते॥२॥

जातिः श्रेष्ठा भवेद्वीर उतकर्म भवेद्वरम्॥  
संशयस्तु महानत्र दृष्ट्वामे कृत्तिकासुतम्॥३॥

एतद्वद विनिश्चित्यनयथा संशयो भवेत्॥  
जन्मतः कर्मणश्चैव यज्जायस्तद् ब्रवीहिमे॥४॥

॥सुमंतुरुवाच॥

इममर्थं पुरापृष्टो ब्रह्मा शिष्यैर्मनीषिभिः॥  
यदुक्तं तेन तेषां च तत्तेवाच्मिनिबोधमे॥५॥

सुरश्रेष्ठं सुखासी नमभिगम्यमहर्षयः॥  
प्रणम्य च महाबाहो विश्वामित्रस्य विप्रताम्॥६॥

दृष्ट्वा विस्मयमागत्य कौतूहलसमन्विताः॥  
भक्तिश्रद्धां पुरोधाय प्रणम्यानतकंधराः॥७॥

॥ऋषयऊचुः॥

भो ब्रह्मन्नादिकल्पेहि ब्राह्मण्यं ब्रूहि किं भवेत्॥  
जात्यध्ययन देहात्मसंस्काराचार[^359]कर्मणाम्॥८॥

[^359]: "संस्काराधानकर्मणाम्–इ०पा०।"

बाह्याभ्यंतर सामान्यविशेषा यदि कृत्रिमाः॥  
मनोवाक्कर्मशारीरजाति द्रव्यगुणात्मकाः॥९॥

**संत्यव्यक्ताः प्रसिद्धाये जातिभेदविधायिनः॥  
वस्तुभूताः परोक्षैर्वा**

प्रमाणैर्न विनिश्चिताः॥१०॥

अव्यक्तागमसिद्धश्चेजातिभेद विधिर्नृणाम्॥  
विकल्पोऽयं न पुष्णातिभवतः शेमुषीबलम्॥११॥

॥ब्रह्मोवाच॥

एवमेतन्न संदेहो यथा यूयं वदंतिह॥  
शृणुध्वं योगिनो वाक्यं सतर्कंशिष्य श्रेयसे॥१२॥

॥योगेश्वरउवाच॥

प्रमाणेहि प्रसिद्धे तु भिन्नार्थविषये यतः॥  
स्पष्टयोग्यार्थं विषयंप्रत्यक्षं तावदीक्षते॥१३॥

सामान्यातींद्रिय ग्राहीसिद्धांतोऽभ्युपगम्यते॥  
स एव भगवानेकं प्रमाणमितिचेन्नतत्॥१४॥

यस्माद्विविधमेतत्ते संकटं भद्रवर्तते॥  
वेदस्य पौरुषेयत्वं नित्यजाति समर्थकम्॥१५॥

कार्याविशेषावेदोक्ता न युक्तमकृतं वचः॥  
ताल्वादिकरणानां च व्यापारानंतरं श्रुतेः॥१६॥

व्यापारात्परतस्तस्य प्रागभावविशेषतः॥  
तद्भावानु विधायित्वमन्वयव्यतिरेकतः॥१७॥

तस्माद्धूमाग्निवद्वार्थ फलभावोऽवतिष्ठते॥  
न च व्यापारवचसोरन्यथानुपपत्तितः॥१८॥

पुरुषानुगता जातिर्ब्राह्मणत्वादिकास्ति चेत्॥  
द्विवर्णजातिभेदेन प्रत्यक्षार्थोपलक्षणात्॥१९॥

गोवर्गं मध्यं च गतो यथाश्वोनिर्धार्यतेज्ञैः सुविचक्षणत्वात्॥  
मनुष्यभावाद विशिष्यमाणस्तद्वद्विजः शूद्रगणान्नाभिन्नः॥२०॥

मनुष्यजातेर्नपरोविशेषोयः कल्प्यते सर्व नरानुयायी॥  
संस्कारयुक्ताहि क्रियाविशिष्टा द्विजन्मनां शूद्भविवेकहेतुः॥२१॥

जीवोपिब्राह्मणः प्रोक्तोयैरतत्त्वज्ञमानवैः॥  
प्रभृष्ट ब्रह्मणत्वास्ते जायंते विप्रसंगतः॥२२॥

जराजन्मांतर क्लेशदुष्ट ग्राहकुलाकुलम्॥  
नरतिर्यगसच्छूद्रयोनि दुःखोर्मिसंकटम्॥२३॥

दौःस्थित्यरोग शोकार्ति जनावर्तसमन्वितम्॥  
श्वानशूकर चांडालकृमिकूर्मादिकायतम्॥२४॥

संसारसागरं घोरंमनः परिपरिप्लवन्॥  
भूरिपापभराक्रांतः सजीवो ब्राह्मणः कथम्॥२५॥

॥ब्रह्मोवाच॥

सप्तव्याध कथाविप्रामनुना परिकीर्तिता॥  
तां निशम्ययदु श्रेष्ठनित्यं जातिपदं त्यजेत्॥२६॥

सप्तव्याधा दशार्णायां[^360] मृगाः कालंजरेगिरौ॥  
चक्रवाकाः सरिद्द्वीपेहंसाः सरसिमानते॥२७॥

[^360]: "दशारण्ये–इ०पा०।"

तेऽपिजाताः कुरुक्षेत्रे ब्राह्मणा वेदपारगाः॥  
प्रस्थिता दीर्घमध्वानं यूयं किमवसीदथ॥२८॥

तस्मान्नजीवेद्ब्राह्मण्ययास्यामोहि कथंचन॥२९॥  
शस्त्रादिमद्भार्गवजाति युक्तोगजाश्वगोजोष्ट्रखरादिकानाम्॥

शक्त्या कृतोह्यं गजवर्णधर्मैर्भेदः स्फुटं लक्षणतोऽत्रयत्॥३०॥  
तदुत्तरान्नैव विकर्तनीया ब्राह्मण्यजातिर्नृषुनास्तिकाचित्॥

**नित्याक**

तिर्नानुप भेदरूपा यथाहि भेदः परमोत्रासिध्येत्॥३१॥

सिताद्य साधारण तुल्यरूपाः सनातनोंगेषु न वर्णभेदः॥ब्राह्मण्य मध्रुवमिदंकिल कृत्रिमत्वादकृत्रिमं भवति सामयिकत्वयोगात्॥३२॥

सांकेतिकं सुकृतलेशविशेषलब्धं वाणिज्य भेषज कृतामिवजातिभेदाः॥  
किं ब्राह्मणाये सुकृतं त्यजति किं क्षत्रियालोकमपालयतः॥३३॥

स्वधर्म हीनाहितथैव वैश्याः शूद्राः स्वमुख्यक्रियया विहीनाः॥

तस्मान्नगोश्ववत्कश्चज्जाति भेदोऽस्ति देहिनाम्॥  
कार्यशक्ति निमित्तस्तु संकेतः कृत्रिमोभवेत्॥३४॥

एवंप्रमाणैः प्रतिषिध्यमानां सांकेतिकीं यातिनरोव्यवस्थाम्॥  
स्वकीयसिद्धां स्वमतैर्निषिद्धां न बुध्यते मूढमनावराकः॥३५॥

गोमहिष्यज वाज्युष्ट्रवानेयाविगजाधिपाः॥  
प्रेष्यवार्धुषि काकालकरणोद्यत मानसाः॥३६॥

वणिक्कारु[^812] क्रियाविष्टा दिव्यास्तेऽपि च येद्विजाः॥  
विनष्टास्ते तु विज्ञेयाः क्रव्यादाश्च कुशीलवाः॥३७॥

[^812]: # "वाणिज्याविष्टहृदयाः–इ०पा०।"

पलांडु लशुनादाश्चर्मयोष्ट्री[^361] क्षीरपायिनः॥  
मांस सर्वरसक्षीरक्रयविक्रयकारिणः॥३८॥

[^361]: "मत्स्यादास्त्रीषु यायिनः–इ०पा०।"

पुनर्भू वृषली वेश्याचांडालस्त्री निषेविणः॥  
शूद्रान्नरसपुष्टांगाः प्रेतवस्त्रान्नभोजनाः॥३९॥

मृत सूतकलब्धान्नपानाद्यभ्यवहारिणः॥  
ब्रह्मदेवपितृभूतमनुष्येषु बहिष्कृताः॥४०॥

मात्सर्यमद विद्वेषतृष्णा कामतमोमयाः॥  
हीनाचाराहिये[^362] केचिदपरेपिशुनाद्विजाः॥४१॥

[^362]: "हीनवाचः–इ०पा०।"

प्रकारैर्बहुभिः सर्वेते प्रणश्यंतिनान्यथा॥  
एवं शास्त्रोदितन्यायमार्गभ्रष्टास्तु ये नराः॥४२॥

विशिष्टगोत्र संस्कारकलापसकलात्मकाः॥  
वेदानध्यापयंतो ऽपिते ऽधीयानाः श्रुतिक्रमात्॥४३॥

ब्राह्मणत्वा द्विहीयंते दुराचारविधायिनः॥  
तस्मान्नजातिरेकत्र भूतात्मास्तपायिनी॥४४॥

नाशित्वादत्र च श्लोकान्मानवाः समधीयते॥  
सद्यः पतति मांसेन लाक्षयालवणेन च॥४५॥

त्र्यहेण शूद्रोभवति ब्राह्मणः क्षीरविक्रयी॥  
गोरक्षकावाणिजिकास्तथा कारुकुशीलवान्॥४६॥

प्रेष्यान्वार्धुषिकां चैव शूद्रांस्तान्मनुरब्रवीत्॥  
शूद्रो ब्राह्मणतामेति ब्राह्मणश्चैति शूद्रताम्॥४७॥

क्षत्रियो याति विप्रत्वं विद्याद्वैश्यं तथैव च॥४८॥

 इति श्रीभविष्ये महापुराणे ब्राह्मेपर्वणि षष्ठीकल्पे कार्तिकेयवर्णने चत्वारिंशोऽध्यायः॥४०॥

॥ब्रह्मोवाच॥

वेदाध्ययनमप्ये तद्ब्राह्मण्यं प्रतिपद्यते॥  
विप्रवद्वैश्यराजन्यौ राक्षसारावणादयः॥१॥

श्वादचांडालदासा च लुन्धकाभीरधीवराः॥  
येन्येऽपि वृषलाः केचित्तेपि वेदानधीयते॥२॥

शू

द्रो देशांतरं गत्वा ब्राह्मण्यं क्षत्रियंश्रितः॥  
व्यापाराकार भाषाद्यैर्विप्रतुल्यैः प्रकल्पितैः॥३॥

वेदानधीत्य वेदौवावेदं वापि यथाक्रमम्॥  
प्रोद्वहंति शुभां कन्यां शुद्धब्राह्मणजां नराः॥४॥

अथवाधीत्य वेदस्तु क्षत्रवैश्यैस्तु[^363] वानराः॥  
गौडपूर्वां कृता मेयुर्जातिं वा दक्षिणात्यजाम्॥५॥

[^363]: "उदहन्तिद्विजस्त्रियः–इ०पा०।"

अपरिज्ञात शूद्रत्वाद् ब्राह्मण्यं याति कामतः॥  
तस्मान्नज्ञायते भेदोवेदाध्याय क्रियाकृतः॥६॥

शास्त्रकारैस्तथा चोक्तं न्यायमार्गानुसारिभिः॥  
ते साधुमतमाकर्ण्यसंतः संति विमत्सराः॥७॥

आचारहीनान्न पुनतिवेदा यद्यप्यधीताः सह परिंगैः॥  
शिल्पं हि वेदाध्ययनं द्विजानां वृत्तं स्मृतं ब्राह्मण लक्षणंतु॥८॥

अधीत्य चतुरोवेदान्यदि वृत्तेन तिष्ठति॥  
न तेन[^364] क्रियते कार्यस्त्रीरत्नेनेवषंडकः॥९॥

[^364]: "न तैः क्रिया सतां कार्या वैश्यास्ते ब्राह्मणा मताः–इ०पा०।"

शिखाप्रणवसंस्कारसंध्ये पासनमेखलाः॥  
दंडा जिनपवित्राद्याःशूद्रेष्वपि निरंकुशाः॥१०॥

प्रसंगोपिहि शूद्राणां न शक्यो विनिवारितुम्॥  
देवोत्तम त्रयेणा पिनिवर्तंते नराः स्वयम्॥११॥

तस्मान्नैतेऽपि लक्ष्यंते विलंक्षणतया[^365] नृणाम्॥  
यज्ञोपवीत संस्कारमेखला चूलिकादयः॥१२॥

[^365]: "विचक्षणतया–इ०पा०।"

अभिचारिकमंत्रायै दुर्लभत्वादि भाषणैः॥  
ब्राह्मणस्यैव शक्तिश्चेत्केनस्य[^366] विनिहन्यते॥१३॥

[^366]: "केनान्यस्यविहन्यते–इ०पा०।"

तपः सत्यादि माहात्म्या देवता समयस्मृतिः॥  
मंत्रशक्तिर्नृणां एषां सर्वेषामपि विद्यते॥१४॥

वंचनं दुर्वचस्यापि क्रियते सर्वमानवैः॥  
शूद्रब्राह्मणयोस्तस्मान्नास्ति भेदः कथंचन॥१५॥

शापानुग्रहकारित्वं शक्तिभेदो न विद्यते॥  
चौरचाटादि राजन्य दुर्जनाभिहते नृणाम्॥१६॥

आत्मदुःखोदया पायंस्वेषु जंतुषु रक्षणम्॥  
कर्तुं न प्रभवः शुद्रो ब्राह्मणस्तद्वदेवहि॥१७॥

माभूद्युगे कलावेतदेशे चाकार्यकृद्विजे॥  
स्यादन्य देशकालादौ द्विजानामतिशायिनाम्॥१८॥

शापानुग्रह सामर्थ्य मन्यद्वाध्यात्मगोचरम्॥  
ब्रह्मसाधनमेतद्विलिंगं केचित्प्रचक्षते॥१९॥

संसारारक्त चेतस्कामोहां धतमसावृताः॥  
पतंत्युन्मार्ग गर्तेषु प्रत्यग्नि शलभा यथा॥२०॥

जातिधर्मः स्वयं किंचिद्विशेषः श्रुतिसंगमात्॥  
असिद्धः शूद्रजातीनां प्रसिद्धो विप्रजातिषु॥२१॥

संस्कारो योनिसाध्यो वा सामग्री प्रभवोऽथवा॥  
शूद्रेभ्यो ऽतिशयं धत्तेयः साधारण तागुणः॥२२॥

विप्राणां पंचधाभिन्नः कल्पनीयः सपंडितैः॥  
न जातिजस्त्रयीजो वा विशेषो युक्ति बाधकात्॥

क्रमाक्रमक्रियाः संतिनसनातनवस्तुनः॥२३॥

**नित्योनहेतुर्विगत क्रियत्वाद्धेतुर्भवेद्वेदविशे**

षतः सः॥  
सतत्समस्तत्प्रति सन्निधानात्कालात्यये क्षित्वमयुक्तमेव॥२४॥

स्वांतः शरीरवृत्तिस्थः श्रुतियोगादुदेतियः॥  
सोनन्य वेदविज्ञात स्वभावान्यैर्नगम्यते॥२५॥

विशिष्टाधीति धर्मत्वे कृत्रिमा ब्रह्मसंगतिः॥  
यस्यास्त्यतिशयस्तस्य नान्योनाश्रयते यदि॥२६॥

दृश्यस्वभावं किमभीष्टमेतद् ब्राह्मण्यमाहो स्विददृष्टरूपम्॥  
सर्वैः प्रतीयेतहि दृश्यरूपं ततोन्यथावद् गतिरेवनस्यात्॥२७॥

सामग्र्यभावात्परमं विशेषं भूदेवगात्रस्थम भूमिदेवाः॥  
स्मरंति तेनात्मनि पुण्यपापं यथातथेत्ये तदयुक्तमुक्तम्॥२८॥

सामग्र्यनुष्ठानगुणैः समग्राः शूद्रायतः संतिसमाद्विजानाम्॥  
तस्माद्विशेषो द्विजशूद्रनाम्नोर्नाध्यात्मिको बाह्यनिमित्तको वा॥२९॥

संस्कारतः सोऽतिशयो यदिस्यात्सर्वस्य पुंसोस्त्यति संस्कृतस्य॥  
यः संस्कृतो विप्रगणप्रधानो व्यासादिकस्तेन नतस्य साम्यम्[^367]॥३०॥

[^367]: "भाव्यम्–इ०पा०।"

हेतुत्वं घटतेनैषां[^368] जात्यादी नामसंभवात्॥  
जातेरकृतकत्वा च अधीतेन विशेषतः॥३१॥

[^368]: "विद्यते–इ०पा०।"

संस्कारातिशया भावादंतरस्या गतेपरैः॥  
भौतिक त्वाच्छरीरस्य समस्तानाम संहतैः॥३२॥

किंचान्य नास्तिक म्लेच्छयवनादि जनेष्वंलम्[^369]॥  
वेदोदित बहिर्दुष्टचरितेषु दुरात्मसु॥३३॥

[^369]: "अपि–इ०पा०।"

धर्मेदतिशयोदृष्टः[^370] क्रूरसाहसिकादिषु॥  
तस्माद्विप्रेषु जात्यादि सामग्री प्रभवोनसः॥३४॥

[^370]: "योऽस्मात्–इ०पा०।"

तस्मान्न च विभेदोस्ति न बहिर्नांतरात्मनि॥  
न सुखादौ न चैश्वर्येना ज्ञायां नाभयेष्वपि॥३५॥

नवीर्यैना कृतौ नाक्षेन व्यापारे न चायुषि॥  
नांगे पुष्टेन दोर्बल्येन स्थैर्येनापि चापले॥३६॥

न प्रज्ञायां न वैराग्य न धर्मेन पराक्रमे॥  
नत्रिवर्गेन नैपुण्ये न रूपादौन भैषजे॥३७॥

न स्त्रीगर्भेन गमने न देहमलसं प्लवे॥  
नास्थि रंध्रेन च प्रेम्णि न प्रमाणेन लोमसु॥३८॥

शुद्र ब्राह्मणयोर्भेदो मृग्यमाणोऽपि यत्नतः॥  
नेक्ष्यते सर्वधर्मेषु संहतै स्त्रिदशैरपि॥३९॥

उक्तमात्रा विसंभूतिर्विचारक्रमकारिभिः॥  
वृद्धवृंदारकाधीशैर प्रधृष्यमिदंवचः॥४०॥

न ब्राह्मणाश्चंद्र मरीचि शुभ्रानक्षत्रियाः किंशुकपुष्पवर्णाः॥  
न चेहवैश्या हरितालतुल्याः शूद्रा न चांगारसमानवर्णाः॥४१॥

पादप्रचारैस्त तु वर्णकेशैः सुखेन दुःखेन च शोणितेन॥  
त्वङ्मां[^371]समेदोस्थिरसैः समानाश्चतुः प्रभेदाहि कथं भवति॥४२॥

[^371]: "त्वङ्मांसकेशास्थिरसैः–इ०पा०।"

वर्णप्रमाणाकृति गर्भवासवाग्बुद्धि कर्मेंद्रिय जीवितेषु॥  
बलत्रिवर्गामय भेषजेषु न विद्यते जाति कृतोविशेषः॥४३॥

**स एकएवात्र पतिः प्रजानां कथं पुनर्जाति कृतः प्रभेदः॥  
प्रमाणदृष्टां तनयप्रवादैः**

परीक्षमाणो विघटत्वमेति॥४४॥

चत्वार एकस्य पितुः सुताश्च तेषां सुतानां खलुजातिरेका॥  
एवं प्रजानांहि पितैकएव पित्रेकभावान्न च जातिभेदः॥४५॥

फलान्यथो दुंबरवृक्षजातेर्यथाग्रमध्यांत भवानियानि॥  
वर्णाकृतिस्पर्शरसैः समानि तथैकतो जातिरति प्रचिंत्या॥४६॥

ये कौशिकाः काश्यपगौतमाश्च कौडिन्य मांडव्यवसिष्ठगोत्राः॥  
आत्रेय कौत्सांगिरसाः सगर्गामौद्गल्यकात्यायनभार्गवाश्च॥४७॥

गोत्राणि नानाविधजातयश्च भ्रातृनुषा मैथुनपुत्रभावाः॥  
वैवाहिकं कर्म नवर्णभेदाः सर्वाणि शिल्पानि भवंति तेषाम्॥१८॥

येचान्ये[^372] पंडिताः प्राहुर्देहब्राह्मणतां नराः॥  
तेषां दुर्दृष्टि तिमिरमपनीयानुकंप्य च॥४९॥

[^372]: "येचार्थम्–इ०पा०।"

न्यायाञ्जनौषधैर्दिव्यैः परिणाम सुखावहैः॥  
उपनीतैः प्रयत्नेन स्वदृष्टिं संविदद्महे॥५०॥

मूर्तिमत्त्वाच्च नाशित्वं नाशित्वाच्छेष भूतवत्॥  
देहाधार[^373] निविष्टानां ब्राह्मण्यं न प्रकल्प्यते॥५१॥

[^373]: "वेदाहारविनष्टानाम्–इ०पा०।"

एकैको वयवस्तेषां न ब्राह्मण्यं समश्रुते॥  
न चानेक[^374] समूहेपि सर्वथाति प्रसंगतः॥५२॥

[^374]: "समस्तोऽपि हि देहोऽयं सर्वख्यातिप्रसङ्गतः–इ०पा०।"

पृथिव्युदकवाय्वग्नि परिणामाविशेषतः॥  
देहतः सर्वभूतानां ब्राह्मणत्व प्रसंगतः॥५३॥

देहस्य ब्राह्मणत्वयैर तत्त्वज्ञैः प्रकल्प्यते॥  
संस्कर्तॄणां शरीरस्य तेषां न ब्रह्मता भवेत्॥५४॥

मृग्यमाणे प्रयत्नेन देहे तन्नोपलभ्यते॥  
तस्मान्नदेहे ब्राह्मण्यं नापि देहात्मकं भवेत्॥५५॥

वर्णापसद[^375] चांडालश्वादादीनां प्रसज्यते॥  
यदि देहस्य विप्रत्वं भवद्भिरुपगम्यते॥५६॥

[^375]: "वर्णापसदचाण्डालनिषादानां प्रसज्यते–इ० पा०।"

देहशक्तिगुणैः क्षीणैः कायभस्मादि रूपवत्॥  
तस्माद्देहात्मके नैतद्ब्राह्मण्यं नापि कर्मजम्॥५७॥

 इति श्रीभविष्ये महापुराणे ब्राह्मेपर्वणि षष्ठकल्पे ब्राह्मण्यविवेकवर्णनं नामैकचत्वारिंशोऽध्यायः॥४१॥६॥

॥ब्रह्मोवाच॥

अपरैश्च सदाचार योगयुक्तैर्मनीषिभिः॥  
यदकारिमहासत्वैः सुभाषितमिदं शृणु॥१॥

बहुवनस्पति शंखपिपीलिका भ्रमरवारण जातिमुदाहरन्॥  
गतिषु कर्ममितो नटवत्सदाभ्रमति जंतुरलब्धसुदर्शनः॥२॥

रूपैश्वर्य ज्ञानकुलैर्विभवैर्वैर्मितो भूत्वा धर्मपथं चेद्विजहासि॥  
नवक्ष्येत्र जन्भुवनानित्वमटिष्यं स्तस्मादभि भस्मीभूते मदआत्मनः॥३॥

जातिकुल रूपवयोवर्णानेक श्रुतमं दाधाः कीचाः॥  
परत्र चेहचहितमप्यर्थ न पश्यति॥४॥

ज्ञात्वा भव परिवर्ते जातीनां कोटिशतसहस्रेषु॥  
हीनोत्तम मध्यत्वं कोजातिमदंबुधः कुर्यात्॥५॥

**नै**

काञ्ज्ञातिविशेषानिंद्रियनिवृत्तिपूर्वकान्सर्वान्॥  
कर्मवशाद्गच्छत्यत्रकस्यैकाशाश्वतीजातिः॥६॥

विद्वत्सदसियोप्याहसंस्काराद्ब्राह्मणोभवन्॥  
नायज्ञैः[^376]सनिराकार्योवाक्यैर्न्यायानुसारिभिः॥७॥

[^376]: "न्यायज्ञैः सत्क्रियाः कार्याः–इ०पा०।"

गर्भाधानंपुंसवनंसीमंतोन्नयनंतथा॥  
जातकर्मनामकर्मतथान्नप्राशनंचवै॥८॥

चूडोपयनंचास्यव्रतादेशस्तथैवच॥  
समावर्तनमप्यन्यत्पाणिग्रहणमेवच॥९॥

इत्येवमादिसंस्कारविधानैर्येतिसंस्कृताः॥  
तएवब्राह्मणायेषांनैरंतर्येण[^377]कामनाः॥१०॥

[^377]: "नेह ते हतकाधमाः–इ०पा०।"

यस्माद्वैब्राह्मणाजाताब्राह्मणैःकृतसंस्कृतैः॥  
नायुःशक्तिर्हिकांत्यादिविशेषोविद्यतेस्फुटः॥११॥

तौवाब्राह्मणगात्रोत्थौसंस्कृतासंस्कृतौनरौ॥  
इष्टानिष्टाप्त्यनाप्तिभ्यांनभिद्येतेपरस्परम्॥१२॥

ज्ञानाध्ययनमीमांसानियमेंद्रियनिग्रहैः॥  
विनासंस्कारयोगेऽपिंपुंसःशूद्रान्नभिन्नता॥१३॥

संस्कारःक्रियमाणश्चनशुद्धेचप्रवर्तते॥  
संस्कृतांगश्च[^378]पापेभ्योनपश्यतिनिवर्तते॥१४॥

[^378]: "संस्कृतांगस्य पापेभ्यो लावण्यं विनिवर्तते–इ०पा०।"

विलासिनीभुजंगादिजनवन्मदविह्वलाः॥  
व्यामुह्यंतिसदाचाराद्ब्राह्मणत्वात्पतंति[^379]च॥१५॥

[^379]: "ब्राह्मण्यं हापयन्ति च-इ०पा०। "

संस्कृतोऽपिदुराचारोनरकंयातिमानवः॥  
निःसंस्कारःसदाचाराभवादिप्रात्तेमःसदा॥१६॥

मंत्रपूतात्मसंस्कारयुक्तोपिप्लवतेनतु॥  
ब्राह्मण्याद्अविकल्पंपश्चाद्दुश्चरितोनरः॥१७॥

सामर्थ्यात्पतनंतस्माद्ब्राह्मण्यान्मुच्यतेध्रुवम्॥  
दुरनुष्ठानसक्तानांपुंसांपुरुषपुंगवैः॥१८॥

किंक्वचिद्दृष्टमेवैतत्किंवास्पर्धाविदत्ययम्॥  
तुल्यमुत्सहसेकर्तुमप्यदृष्टंतदावद॥१९॥

आचारमनुतिष्ठंतोव्यासादिमुनिसत्तमाः॥  
गर्भाधानादिसंस्कारकलापरहिताःस्फुटम्॥२०॥

विप्रोत्तमाःश्रियंप्राप्ताःसर्वलोकनमस्कृताः॥  
बहवःकथ्यमानायेकतिचित्तान्निबोधत॥२१॥

जातोव्यासस्तुकैवर्त्याःश्वपाक्याश्चपराशरः॥  
शुक्याःशुकःकणादाख्यस्तथोलूक्याःसुतोभवत्॥२२॥

मृगीजोथर्षशृंगोपिवसिष्ठोगणिकात्मजः॥  
मंदपालो[^380]मुनिश्रेष्ठोनाविकापत्यमुच्यते॥२३॥

[^380]: "मंदपालः–इ०पा०।"

मांडव्योमुनिराजस्तुमंडूकीगर्भसंभवः[^381]॥  
बहवोन्येऽपिविप्रत्वंप्राप्तायेपूर्ववद्द्विजाः॥२४॥

[^381]: "लाविकागर्भस–इ०पा०।"

यच्चैतच्चारुचरितैरर्च्यमुञ्चरितंवचः॥  
तद्विचार्याचरन्नुच्चैराचारोपचितद्युतिः॥२५॥

**हरिणीगर्भसंभूतऋष्यशृंगोमहामुनिः॥  
तपसाब्राह्मणोजातःसंस्कारस्ते**

**नकारणम्॥२६॥**

**श्वपाकी गर्भसंभूतः पिताव्यासस्य पार्थिव॥  
तपसा ब्राह्मणोजातः संस्कारस्तेन कारणम्॥२७॥**

**उलूकीगर्भसंभूतः कणादाख्यामेहामुनिः॥  
तपसाब्राह्मणोजातः संस्कारस्तेन कारणम्॥२८॥**

**गणिका गर्भसंभूतो वसिष्ठश्च महामुनिः॥  
तपसाब्राह्मणोजातः संस्कारस्तेन कारणम्॥२९॥**

**लाविका गर्भसंभूतो मंदपालो महामुनिः॥  
तपसाब्राह्मणोजातः संस्कारस्तेन कारणम्॥३०॥**

**वेदतंत्रज संस्कारकलापनिपुणैरपि॥  
विद्यातपोधन बलादुत्कृष्टं लभ्यते फलम्॥३१॥**

**लब्धसंस्कार देहाश्च महापातकिनो नराः॥  
यस्मान्निवर्तते ब्रह्मतस्मात् सांकेतिकविदुः॥३२॥**

** इति श्रीभविष्ये महापुराणे ब्राह्मेपर्वणि षष्ठीकाल्पे ब्राह्मण्यसंस्कारविवेकवर्णनं नामद्वाचत्वारिंशोऽध्यायः॥४२॥॥६॥**

**॥ब्रह्मोवाच॥**

**किंचान्यद परं यूयं वेदमंत्रविदो जनाः॥  
प्रष्टव्याः कस्य संस्कारे विशेषमुपगच्छत॥१॥**

**किं देहस्योतयेनासौ निसर्गमलिनः स्थितः॥  
शुक्रशोणितसंभूतः शमलोद्भवकीटवत्॥२॥**

**निषेकादि श्मशानांतैर्विविधैर्विधिविस्तरैः॥  
देहिनोऽतिशयं कचिदुपगच्छंति मानवाः॥३॥**

**तेषां गूढमनः कायवाग्विदुष्टैःसुचेष्टितैः॥  
असंयतमनुष्याणां पक्षोऽयं दृष्यते मया॥४॥**

**वैदिकाखिल संस्कारसारभूता द्विजातयः॥  
सर्व कार्यकरान्सर्वान्नृपलानतिशेरते॥५॥**

**चंडकर्मा विकर्मस्थोब्रह्महा गुरुतल्पगः॥  
स्तेनोगोघ्नः सुरापानः परस्त्री रमणप्रियः॥६॥**

**मिथ्यावादी मदोन्मत्तो नास्तिको वेदनिंदकः॥  
ग्रामयाजकनिर्ग्रंथौ बहुदोषो दुरासदः॥७॥**

**निषिद्धाचार[^382] संसेवीचोरश्चाटो मदोद्धतः॥  
धूर्तोनटः शठः पापी सर्वाशी सर्वविक्रयी॥८॥**

[^382]: "निषिद्धाचारसंवीतो यो रथ्यादौ मदोद्धतः–इ०पा०।"

**वाङ्ममनः कायजैर्दुष्टैर्हताये ब्राह्मणाधमाः॥  
तेनशुद्धिं वनंतीह अपि यज्ञं शतैरपि[^383]॥९॥**

[^383]: "वर्षशतैः–इ०पा०।"

**शूद्राणां यान्य निष्टानि संपद्यते स्वभावतः॥  
विप्राणामपि तान्येव निर्विघ्नानि भवंति न॥१०॥**

**तस्मान्मंत्रोग्निहोत्रं वा वेद्यां पशुवधोपि वा॥  
हेतवोनहिं विप्रत्वे शूद्रैः शक्या कियायथा॥११॥**

**येचापि कर्मबंधनबद्धाः सीदन्ति जंतवः॥  
संसारा नलसंताप विक्लवीकृत मानसाः॥१२॥**

**ते जन्ममरणाटव्यां सुखामृतपिपासवः॥  
कृपणस्याश्रये ऽटन्तो लभन्ते नैवनिर्वृतिम्॥१३॥**

**चतुर्वर्णानराये तु तत्तद्वीनराधमाः॥  
तेषां सर्वात्मनास वैधर्मैः सांकार्यमीक्ष्यते॥१४॥**

**शूद्रविप्रादयो योनौन भिद्यते परस्परम्॥  
सर्वधर्म समानत्वात्संस्कारादि**

निरर्थकम्॥१५॥

तदनुष्ठान वैधव्य वियोगमरणादिभिः॥  
असेव्यसेवनैरन्यैः शुद्रविप्रादयः समाः॥१६॥

बुद्ध्या शक्त्या स्वभावेन धर्मैर्जात्यादिभिः[^384] श्रिया॥  
कर्तव्यैः पुण्यपापाभ्यां शनैः[^385] सर्वशरीरगैः॥१७॥

[^384]: "धर्मेणेज्यादिभिः–इ०पा०।"

[^385]: "मंत्रैः–इ०पा०। "

बंधनै रोधनैर्नानायातनोपाय पीडनैः॥  
दण्डैरदण्डकरणौर्विषाद परिवेदनैः॥१८॥

सात्विकैः प्रीतिधर्माद्यै राजसैश्वित्रवेष्टितैः॥  
तामसैस्तापमोहाद्यैर्द्वयमानाः पुनः पुनः॥१९॥

श्लेष्ममारुतपित्ताद्यैर्महा बीभत्सदर्शनैः॥  
क्वचिद् वृत्ति निवृत्तिभ्या नृतामृतहिताहितैः॥२०॥

अलंकारोपयोगेन मन्मथाद्यैर्विचेष्टितैः॥  
धनलाभाशयानैक जंतु संघातपातनैः॥२१॥

अधिसिद्धि गतिं याति नानाविध मनोरथैः॥  
आत्मस्नेह परद्वेष स्वीकृत द्रव्यरक्षणैः॥२२॥

अतिक्षीबत्व संक्षोभक्षुत क्षामक्षमामयैः॥  
यातनोपायपै शुन्य शून्यत्वोपशमैस्तथा॥२३॥

अप्रशस्तैरनुष्ठानैः समीपस्थापदः समाः॥  
हिंसकाः प्राणिनः पापवितथा लापभाषिणः॥२४॥

साधूनां भाषकाः स्तेनानिर्दयाः पारदारिकाः॥  
नीचकर्म समाचाराः सर्वभक्षाः पिशाचवत्॥२५॥

दुष्कुलीना दुराचारान्नृपाणामुपजीविनः॥  
विप्रकार्या विकर्मस्था धनिनोदुष्टचेतसः॥२६॥

लुब्धक हरिणान्हत्वा वा संकृत्वा यथावने॥  
तथा खादति पिशुनावहवश्च[^386] क्रियावशात्॥२७॥

[^386]: "हरयश्च–इ०पा०।"

वेदवादमधीयानाः[^387] प्राणिघाताभिशंसिनः॥  
पुष्णंति कपटैरर्थान्वेद विक्रयिणोऽधमाः॥२८॥

[^387]: "दयादममधीयानाः–इ०पा०।"

मायिनो मत्सरग्रस्ता लुब्धामुग्धामदोद्धताः॥  
चाटाः कार्पटिकाः क्रूराः कदर्याः कलहप्रियाः॥२९॥

वाचाटादुष्टकुलटा अटन्तो भाटकैः सह॥  
भंडमान्या भटाटोपैः संक्रुद्धाः सुविलुंठकाः॥३०॥

पर्यटा भाटकाजीवाः कंठकश्लोक भाषिणः॥  
विक्रीयन्तेद्य विक्रेयमभक्ष्य द्रव्यभक्षिणः॥३१॥

शुद्रकर्मानुतिष्ठतो निस्तपास्ते नराधमाः॥  
सेवाध्यापनवाणिज्य कृष्याद्यारंभलंभिताः॥३२॥

गृण्हन्तः संपदोबाह्या द्रव्यधान्यधनादिकाः॥  
क्रोधादाभ्यंतरान् दोषांस्तथा दुष्टमनोरथान्॥३३॥

अत्यजंतो विशिष्टानां श्रेष्ठास्तेक च मर्दिनः॥  
नोपदेयानि वस्त्राणि नित्यमाददते द्विजाः॥३४॥

हापयंति न हेयानि कथंते गुरवः क्षितौ॥  
दंडिका दिंडिका भंडा चंडा चंडालचेष्टिताः॥३५॥

वैतंडकास्ते निघ्नंति यथासिंहो मृगा पशून्॥  
निर्ग्रंथं मुनिमालोक्यमन्यमानाः समुन्नतम्॥३६॥

**परिभूयाव तिष्ठंतेधिक्तान्रिक्तान् स्ववैरिणः॥  
तस्मात्संसारि**

कान्सत्वांश्चित्तक्लेशकलंकिताः॥३७॥

दौःशील्य दौर्मनस्याद्यैस्तुल्य जातीयबन्धनात्॥  
शूद्रां प्ररोचते विप्रोरागिणीं मैथुनं प्रति॥३८॥

साकाम दुःखविगमे गर्भधत्ते समागमे॥  
कामं कामातुराभ्यस्तु रोचंते शूद्रमानवाः॥३९॥

मैथुनं प्रतिब्राह्मण्ये तेऽपि तस्य सुखावहाः॥  
ये तु जात्यादिभि र्भिन्नागवाश्वोष्ट्रमतंगजाः॥४०॥

ते विजातिषुनो गर्भ कुर्वतेऽपि सुखार्थिनः॥  
अनाड्वनेव गोरेवेकामं पुष्णाति संगमे॥४३॥

घोटकाश्चरतिं सम्यक्कुर्वते वडवासुच॥  
पतिं करभमे वाप्य करभीरमतेमुदा॥४२॥

गजमेव पतिलब्ध्या सुखं तिष्ठति हस्तिनी॥  
तिर्यग्जाति स्त्रियासाकं कुर्वाणो ऽपिहिमैथुनम्॥४३॥

न तस्याः कुरुते गर्भं न रोनापि सुखासिकाम्॥  
तिरश्चा सह कुर्वाणा मैथुनं मनुजांगना॥४४॥

नाधत्ते तत्कृतं गर्भं न युक्तमैथुनं तयोः॥  
नैवं कश्चिद्विभागोस्ति मैथुने स्त्रीमनुष्ययोः॥४५॥

येन संक्षीयते भेदः प्रस्फुटं द्विजशूद्रयोः॥  
वेदपाठच्छलेनायं न क्रियाभिः प्रपद्यते॥४६॥

बहुभिर्जडसंघातै रविशिष्टे पदेऽहनि॥  
देहे देहिनिचामुष्मिन्नशु चावनवास्थिते॥१७॥

रागद्वेषादिभिर्दोषैरधिकं परिपीडिते॥  
कुलालचक्रवद्धांत मानसे विषयार्णवे॥४८॥

घोरदुःख भयाक्रांत समाजे ऽनीश्वरात्मनि॥  
जन्ममृत्यु जराशोकानिष्टयागाग्नि पीडिते॥४९॥

हीनसत्वशरीरादौ न विशेषो विभाव्यते॥  
तस्मान्मनुष्य भेदोऽयं संकेत बलनिर्मितः॥५०॥

ब्राह्मण्यं ब्राह्मणा संगाद्ब्राह्मणी चोपसेवते॥  
पतिं त्यक्त्वा मुखास्वादलालसैर्मदलालसैः॥५१॥

आसेव्यते विटंगत्वा बंधकीचेटकैरपि॥  
ब्राह्मण्यात्प्रच्यवंतेन्ये महापातकसेविताः॥५२॥

व्यलीक कल्पनै वैषातस्माज्जात्यादि कल्पना॥५३॥

 इति श्रीभविष्ये महापुराणे ब्राह्मपर्वणि षष्ठीकल्पे वर्णव्यवस्थावर्णनंनाम त्रिचत्वारिंशोऽध्यायः॥४३॥६॥

॥ब्रह्मोवाच॥

हेयोपादेय तत्वज्ञास्त्यक्ता न्यायपथागमाः॥  
जितेंद्रिय मनोवाचः सदाचार परायणाः॥१॥

नियमाचार वृत्तस्था हितान्वेषणतत्पराः॥  
संसाररक्षणोपाय क्रियायुक्तमनोरथाः॥२॥

सम्यग्दर्शनसंपन्नाः समाधिस्था हतकुधः॥  
स्वाध्याय भक्तहृदयास्त्यक्त संगाविमत्सराः॥३॥

विशोका विमदाः शांताः सर्वप्राणि हितैषिणः॥  
सुखदुःख समालोकाविविक्तास्थान वासिनः॥४॥

व्रतोपयुक्त सर्वागाधार्मिकाः पापभीरवः॥  
निर्ममानिरहंकारा दानशूरादयापराः॥५॥

सत्यब्रह्मापेदः शांताः सर्वशास्त्रेषु निष्ठिताः॥  
सर्वलोकहितोपाय प्रवृत्तेन स्वयंभुवा॥६॥

वागीश्वरेणदेवेननाभये

न भवच्छिदा॥  
ब्रह्मणा कृत मर्यादास्त एवब्राह्मणाः स्मृताः॥७॥

महा तपोधनैरायैः सर्वसत्त्वा भयप्रदैः॥  
सर्वलोक हितार्थायनिपुणं सुप्रतिष्ठितम्॥८॥

बृहत्त्वाद् भगवान्ब्रह्मानाभेयस्तस्ययेजनाः॥  
भक्त्या सक्ताः प्रपन्नाश्च ब्राह्मणास्ते प्रकीर्तिताः॥९॥

क्षत्रियास्तु क्षतत्राणा द्वैश्या वार्ताप्रवेशनात्॥  
येतु श्रुतेद्भुतिं प्राप्ताः शूद्रास्तेनेह कीर्तिताः॥१०॥

येचाचाररताः प्राहुर्ब्राह्मण्यं ब्रह्मवादिनः॥  
तेतुफलं प्रशंसंति यत्सदामनसेप्सितम्॥११॥

क्षमादमो दयादानं सत्यं शौचं धृतिर्घृणा॥  
मार्दवार्जव संतोषा अहंकारस्तपः शमः॥१२॥

धर्मोज्ञानमपैशुन्यं ब्रह्मचर्यममूढता॥  
ध्यानमास्तिक्यमद्वेषो वैराग्यं च शमात्मता॥१३॥

पापभीरुत्वमस्ते यममात्सर्यमतृष्णता॥  
नैः संयं गुरुशुश्रूषा मनो वाक्कायसंयमः॥१४॥

य एवंभूतमाचारमनु तिष्टंति मानवाः॥  
ब्राह्मण्यं पुष्कलं तेषां नित्यमेव प्रवर्धते॥१५॥

तेस्वमतास्वादलब्ध वर्णाचारा महौजसः॥  
सर्वशास्त्र विरोधेन पवित्री कृतमानसाः॥१६॥

सज्जनाभिमताः प्राज्ञाः पुराणागम पंडिताः॥  
गीत गीतागमाचाराः स्मृतिकाराः पठंति च॥१७॥

मन्वंतरेषु सर्वेषु चतुर्युग विभागशः॥  
वर्णाश्रमाचारकृतं कर्मसिद्धत्यनुत्तमम्॥१८॥

संसिद्धायां तु वायां ततस्तेषां स्वयं प्रभुः॥  
मर्यादां स्थापयामास यथारब्धां परस्परम्॥१९॥

यै वैपरिगृहीतारस्तेषां सत्वबलाधिकाः॥  
इतरेषां क्षतत्राणान्स्थापयामास क्षत्रियान्॥२०॥

उपतिंष्ठति येतान्वै याचंतो नर्मदाः सदा॥  
सत्यब्रह्मसदाभूतं वदतो ब्राह्मणास्तुते॥२१॥

येचान्येप्यबलास्तेषां वैश्य कर्मणि संस्थिताः॥  
कीलानि नाशयंतिस्म पृथिव्यां प्रागतंद्विताः॥२२॥

वैश्यानेव तु तानाहकी नाशान्वृत्तिमाश्रितान्॥  
शोचं तश्चद्रवतश्च परिचर्या सुयेनराः॥२३॥

निस्तेज सोऽल्प वीर्याश्च शुद्वांस्तानब्रवीत्तुसः॥  
ब्राह्मणक्षत्रियविशां शूद्राणां च परस्परम्॥२४॥

कर्माणि प्रविभक्ता निस्वभाव प्रभवैर्गुणैः॥  
शमस्तपोदमः शैचं क्षांतिरार्जवमेव च॥२५॥

ज्ञानं विज्ञानमास्तिक्यं ब्रह्मकर्मस्वभावजम्॥  
शौर्यं तेजो धृतिर्दाक्ष्य युद्धे चाप्य पलायनम्॥२६॥

दानमीश्वरभावश्च क्षात्रं कर्म स्वभावजम्॥  
कृषि गोरक्ष वाणिज्यं वैश्य कर्मस्वभावजम्॥२७॥

परिचर्यात्मकं कर्मशूद्रस्यापि स्वभावजम्॥  
योगस्तपो दयादानं सत्यं धर्मश्रुतिर्घृणा॥२८॥

ज्ञानं विज्ञानमास्तिक्यमेतद् ब्राह्मणलक्षणम्॥  
शिखा ज्ञानमयी यस्य पवित्रं चतपोम्यम्॥२९॥

ब्राह्मण्यं निष्कलं तस्य मनुः स्वायंभुवो ऽब्रवीत्॥  
यत्र वा तत्र वा वर्णे उत्तमाधममध्यमाः॥३०॥

निर्वृत्तः पा

पकर्मभ्यो ब्राह्मणः सविधीयते॥  
शूद्रोऽपि शीलसंपन्नो ब्राह्मणादधिको भवेत्॥३१॥

ब्राह्मणो विगताचारः शूद्रादीनतरो भवेत्॥  
न सुरां संधयेद्यस्तु आपणेषु गृहेषु च॥३२॥

न विक्रीणाति च तथा सच्छूद्रोहि सउच्यते॥३३॥

 यद्येका स्फुटमेव जातिरपराकृत्यात्परं भेदिनीय द्वाव्या हृतिरेकतामधिगता यच्चान्य धर्मययौ॥एकैकाखिल भावभेदनिधनोत्पत्ति स्थितिव्यापिनी किनासौ प्रतिपत्तिगोचरपथं यायाद्विभक्त्या नृणाम्॥३४॥

 इति श्रीभविष्ये महापुराणे ब्राह्मे पर्वणि षष्ठीकल्पे वर्णविभाग विवेकवर्णनं नामचतुश्चत्वारिंशोऽध्यायः॥४४॥६॥

॥ब्रह्मोवाच॥

इदं शृणुमयाख्यातं तर्कपूर्वमिदं वचः॥  
युष्माकं संशये जाते कृते वैजातिकर्मणोः॥१॥

पुनर्वच्मिनिबोधध्वं समासान्नतु विस्तरात्॥  
संसिद्धिं यांति मनुजा जातिकर्म समुच्चयात्॥२॥

सिद्धिं गच्छेद्यथा कार्यदैव कर्म समुच्चयात्॥  
एवं ससिद्धि मायाति पुरुषो जातिकर्मणोः॥३॥

इत्येवमुक्तवान् पूर्वं शिष्याणां बोधनेपुरा॥  
योगीश्वरो महातेजाः समासान्नतु विस्तरात्॥४॥

॥सुमंतुरुवाच॥

इति पृष्टः पुराब्रह्मा ऋषीन्प्रोवाच भारत॥  
सवितर्कमिदं वाक्यं विप्रर्षै जातिकर्मणोः॥५॥

तस्मात्त्वया महाबाहो न कार्योविस्मयोनृप॥  
कार्तिकेयं प्रति सदा देवानां दुर्विदा गतिः॥६॥

इति श्रीभविष्ये महापुराणे ब्राह्मपर्वणि षष्ठीकल्पे कार्तिकेयवर्णनंनाम पंचचत्वारिंशोऽध्यायः॥४५॥६७॥

॥सुमंतुरुवाच॥

येयं भाद्रपदे मासिषष्ठी च भरतर्षभ॥  
सुपुण्येयं पापहरा शिवाशांता गुहप्रिया॥१॥

स्नानदानादिकं सर्वंयस्यामक्षय्यमुच्यते॥  
येऽस्यां पश्यंति गांगेयं दक्षिणापथमाश्रितम्॥२॥

ब्रह्महत्यादिभिः पापैर्मुच्यंतेनात्र संशयः॥  
तस्मादस्यां सदा पश्येत् कार्तिकेयं नृपोत्तम॥३॥

पूजयंति गुहं येस्यां नराभक्ति समन्विताः॥  
प्राप्ये हतेसुखान्कामान्गच्छंतीं इद्रसलोकताम्॥४॥

यस्तु कारयते वेश्मसुदृढं सुप्रतिष्ठितम्॥  
दार्वंशैलमयं चापि भक्त्त्या श्रद्धा समन्वितः॥५॥

गांगेयं यानमारुह्य गच्छेद्गांगेयसद्मवै॥  
संमार्जनादियः कर्मकुर्याद् गुहगृहेनरः॥६॥

ध्वजस्यारोहणं राजन्सगच्छेद्रुद्र उद्मवै॥  
चंदनागरुकर्पूरैर्यश्च पूजयते गुहम्॥७॥

गजाश्वनरयानाढ्यं सेनापत्यमवाप्नुते॥  
राज्ञां पूज्यः सदाप्रोक्तः कार्तिकेयो महीपते॥८॥

कार्तिकेय मृतेनान्यं राज्ञां पूज्यं प्रचक्षते॥  
संग्रामं गच्छमानोयः पूजयेत्कृत्तिकासुतम्॥९॥

सशत्रुं जयते वीरयथेंद्रोदानवान्रणे॥  
तस्मात्सर्व प्रयत्नेन पूजयेच्छं करात्मजम्॥१०॥

पूजयानस्तुतं भक्त्या चंपकैर्विविधैर्नृप॥  
मुच्यते सर्वपापेभ्यस्तदा गच्छेच्छिवालयम्॥११॥तैलंष

ष्ट्यां न भुंजीतन दिवाकुरुनंदन॥  
यस्तु षष्ठ्यां नरोनक्तं कुर्याद्विभरतर्षभ॥१२॥

सर्वपापैः सनिर्मुक्तो गांगेयस्य सदो व्रजेत्॥  
त्रिः कृत्वो दक्षिणामाशां गत्वायः श्रद्धयान्वितः॥  
पूजये देवदेवेशं सगच्छेच्छांति मंदिरम्॥१३॥

 इति श्रीभविष्ये महापुराणे शतसाहस्रार्धसंहितायां षष्टीकल्पे कार्तिकेयमाहात्म्यवर्णनं नामषट्चत्वारिंशोऽध्यायः॥४६॥

इतिषष्टीकल्पः समाप्तः॥४॥

॥सुमंतुरुवाच॥

सप्तम्यांसोपवासस्तु नक्ताहारोऽपि वा भवेत्॥  
सप्तम्यां देवदेवेन लब्धं स्वरूपमादरात्॥१॥

अंडेन सहजातोवै अंडस्थाो बुद्धिमाप्तवान्॥  
अंडस्थस्यैव दक्षेण भार्यादत्वा स्वकांसुतम्॥२॥

नाम्ना रूपेति रूपेण नान्यानारी तथाभवेत्[^813]॥  
अंडस्थ एव सुचिरं स्थितोमार्तंड इत्यतः॥३॥

[^813]: # "तथाविधा–इ०पा०।"

दक्षाज्ञया विश्वकर्मा वपुरस्य प्रकाशयन्॥  
प्रकाशतस्ततोनाम तस्य जातं नराधिप॥४॥

अंडस्थस्यैव संजातौ यमुना यमएव च॥  
दाक्षायणी तस्य भार्या वैराग्यात्तनुमध्यमा॥५॥

चिंतया माससादेवी दुःखान्निर्वेदमागता॥  
अहो तेजोमयं रूपं कांतकांतस्य कांतिमत्॥६॥

न चास्य किंचित्पश्यामि अंगं तेजो विमोहितम्॥  
शुभं कनकतुल्यैमे रूपं कांतसुकांतिमत्॥७॥

सांप्रतं श्यामतां यातं दग्धमेतस्य तेजसा॥  
तस्मात्तप्स्ये तपश्चाहं गत्वा वैउत्तरान् कुरून्॥८॥

स्वां छायामत्र निक्षिप्य भयाच्छापस्य रूपिणी॥  
निक्षिप्यो वाचतां चालां माचास्मै वैवदिष्यसि॥९॥

एवं सानिश्चयं कृत्वा गता वैउत्तरान्कुरून्॥  
स्वरूपं तत्र निक्षिप्य वडवारूपधारिणी॥१०॥

चचारसामृगैः सार्धं बहून्वर्षगणान्नृप॥  
असावपिचमार्तंडश्छायां भार्याममन्यत॥११॥

शनिं च तपतीं चैव द्वे अपत्ये च जज्ञिवान्॥  
अथ च्छायात्मापत्यानि स्नेहेन परिपालयेत्॥१२॥

नाति स्नेहेन चापश्यद्यमुनां यममेव च॥  
अथताभ्यां विवादोऽभूदादित्यदुहित्रोर्द्वयोः॥१३॥

ते उभेविवदंत्यौतु परस्परमसंमतम्॥  
यमुना तपती चोभेनिम्नगे संबभूवतुः॥१४॥

यमोपिय मुनाभ्राता छायया ताडितो भृशम्॥  
पादसुद्यम्य तस्या वैतस्थौसम्मुखएव सः॥१५॥

छाया शशापतं रोषाद्यस्मात्पादोद्यतोमम॥  
तस्मात्तेकर्म बीभत्सं प्राणिनां प्राणहिंसनम्॥१६॥

भविष्यति चिरं मूढ आचंद्रार्कं न संशयः॥  
पादं च यदि भूमौत्वमिमं संस्थापयिष्यसि॥१७॥

कृमयो भक्षयिष्यंतिमच्छापकलुषीकृतम्॥  
तेषां विवदमानानां मार्तंडोऽभ्यागमत्ततः॥१८॥

**यमोप्याहमहात्मानं मार्तडं लोकपावनम्॥  
तातनित्यमियं**

चापि क्रूरभावेन पश्यति॥१९॥

न चास्याः सुसमादृष्टिरस्मास्वस्तीति लक्ष्यते॥  
प्रोवाचाथ सतां छायां मार्तंडोभृशकोपनः॥२०॥

समे[^388] अपत्य किंमूढे समत्वं नानुपश्यसि॥।  
यमः प्रोवाच पितरं नेयं मातापितर्मम॥२१॥

[^388]: "समेत्योवाच सच्छायां समत्वं नानुपश्यसि–इ०पा०।"

मातुझ्छायात्वियं पापाशप्तोऽहमनयापितः॥  
यमुना तपतीवृत्तं तत्सर्व विन्यवेदयत्॥२२॥

अथ प्रोवाच मार्तंडो मतेपादो[^389] महीतले॥  
मांसं रुधिरमादायकमयोयांतु भूतलम्॥२३॥

[^389]: "मुंच पादं महीतले–इ०पा०।"

यमुनायाश्च यत्तोयं गंगा तुल्यं भविष्यति॥  
नर्मदायास्तपत्याश्च समं पुण्येन वैद्विज॥२४॥

विंध्यस्य दक्षिणेने हतपती प्रवहिष्यति॥  
तत्सायुज्यतया सार्धं गंगायास्यति शोभना॥२५॥

गंगामासाद्य यमुना गंगासैव भविष्यति॥  
सौरसौम्ये उभेपुण्ये सर्वपापप्रणाशने॥२६॥

सौरी[^390] च वैष्णवीचोभे महापापभयापहे॥  
त्वं पुत्रलोकपालत्वं ब्रह्मणोऽज्ञां सभाजयन्॥२७॥

[^390]: "गौरी च–इ०पा०।"

अद्य प्रभृतिच्छायेयं स्वदेहस्था भविष्यति॥  
एवं संस्थाप्य स्वभार्यामपत्यानि तथैव च॥२८॥

आजगामसकाशं वैदक्षस्याह[^391] च कारणम्॥  
दक्षो विज्ञायतत्सर्वं मार्तंडमिदमाहवै॥२९॥

[^391]: "श्रावणम्–इ०पा०।"

रूपं न पश्यती तुभ्यं साभार्या उत्तरान्गता॥  
रूपंते प्रकटिष्यामि यदि शक्ष्यसिवेदनाम्॥३०॥

असौप्रोवाच शक्ष्येऽहंप्रकाशी कुरुमेवपुः॥  
अथसस्मार तक्षाणं स्मरितश्चाजगामसः॥३१॥

प्रोवाच दक्षस्तक्षणं मार्तंडंवैप्रकाशय॥  
तक्षा प्रोवाच मार्तंडं वेदनां विसहिष्यसि॥३२॥

विसहिष्येथ प्रोवाच तक्षाणं दक्षचोदितः॥  
अथ तक्षा प्रकाशवैतस्य रूपं विभावसोः॥३३॥

मुखादारभ्य पादांतं ततक्षकरणैः स्वकैः॥  
किरणैस्तुद्यमानेषु तस्यांगेषु पुनः पुनः॥३४॥

क्षणे क्षणे मूर्छयति मार्तांडोवेदनातुरः॥  
तस्य शापभयात्तक्षापादौ गुल्फादि यावतः॥३५॥

चकाराथोनिराकारा अंगुल्योन प्रकाशयत्॥  
पर्याप्तं तक्षकमै वेदना मम बाधते॥३६॥

तक्षा प्रोवाच मार्तंडं वेदनांज हिगोपते॥  
करवीरस्य पुष्पाणि रक्तचंदनमेव च॥३७॥

करादारभ्य गात्राणि विलिप्ये देहजानिते॥  
तत्तत्कृतं तथा तेन सरुजंत्यक्तवान्रविः॥३८॥

अतश्चे मानिचेष्टानि मार्तंडस्येह भूपते॥  
करवीरस्य पुष्पाणि तथा वैरक्तचंदनम्॥३९॥

इदमाह पुरादत्तोद्य नूरस्याग्रतोनृप॥  
करवीरस्य पुष्पाणि रक्तचंदनमेवहि॥४०॥

इतिहासपुराणाभ्यां सुपर्ण गुग्गुलं तथा॥  
यः प्रयच्छतिमे भक्त्या समे प्राणान्प्रयच्छति॥४१॥

तस्मान्नदेयमन्यन्मे भक्तियुक्तेन जानता॥  
मार्तंडस्यां डजंतेजो गृहीत्वाकि॥६१॥

**लभारत॥४२॥**

**चकार वज्रमजरं[^814] शत्रु लेखादि नाशनम्॥  
मार्तंडः परितुष्टो ऽभूल्लब्ध्वा रूपं गतव्यथः॥४३॥**

[^814]: # "चक्रमजरम्–इ०पा०।"

**जगामस कुरून्वेगात्स्वभार्यादर्शनोत्सुकः॥  
मृग मध्यगतां दृष्ट्वा वडवारूपधारिणीम्॥४४॥**

**अश्वरूपं ततः कृत्वा स्वभार्यामधिरुह्यसः॥  
अवासृजत्स्वकं तेजो वेगेनारुह्यसोऽश्ववत्॥४५॥**

**परपुरुषा शंकया सास्थिता देवस्य संमुखी॥  
तेजो नासापुटाभ्यां तु युगपत्साक्षिपत्पुनः॥४६॥**

**तत्र जातौ देवभिषजौना सत्यावश्विनाविति॥  
रेतसोंऽतेतुरेवंतो विरोचनसुतो महान्॥४७॥**

**तपती शनिश्च सावर्णिश्छाया पत्यानिवैविदुः॥  
यमुना यमश्च पूर्वोक्तसंज्ञायाश्च[^392] तथात्मजौ॥४८॥**

[^392]: "सवर्णायास्तथात्मजौ–इ०पा०।"

**भार्यां लब्ध्वा वपुर्दिव्यं तथापुत्रांश्च भारत॥  
सप्तम्यां देवदेवस्य सर्वमेवमिदं यतः॥४९॥**

**अनेन कारणेनेष्टा सदा देवस्य सप्तमी॥  
सप्तम्यां सोप॒वास॒स्तु रात्रौ भुंजीतयो॒नरः॥५०॥**

**कृत्वोपवासं षष्ठ्यां तु पंचम्यामेककालभुक्॥  
दत्वा सुसंस्कृतं शाकं भक्ष्यभोज्यैः समन्वितम्॥५१॥**

**देवाय ब्राह्मणेभ्यश्च रात्रौ भुंजीतवाग्यतः॥  
यावज्जीवं नरः कश्चिद्व्रतमेतच्चरेदिति॥५२॥**

**तस्य श्रीर्विजयश्चैव त्रिवर्गश्चापि वधेते॥  
मृतश्च स्वर्गमायाति[^393] विमानवरमास्थितः॥५३॥**

[^393]: "आप्नोति–इ०पा०।"

**सूर्यलोके सरमतेमन्वंतरगणान्वहून्॥  
इहचागत्य कालांते नृपः शांति समन्वितः॥५४॥**

**पुत्रपौत्रैः परिवृतो दातास्यां नृपतिश्चिरम्॥  
भुनक्तिहिधरां राजन्विग्रहैश्चाजितः परैः॥५५॥**

**येनराराज शार्दूलशाकाहारेण सप्तमीम्॥  
उपोष्य लब्धं तत्तीर्थपित्र्ये वैराजसंज्ञिकम्॥५६॥**

**कुरुणा तवपूर्वेन शाकाहारेण सप्तमीम्॥  
धर्मक्षेत्रं कुरुक्षेत्रं कृतं तस्य विवस्वता॥५७॥**

**सप्तमी नवमीषष्ठी तृतीय पंचमी नृप॥  
कामदास्तिथयो ह्येताइहैव नरयोषिताम्॥५८॥**

**सप्तमी माघमासे तु नवम्याश्वयुजेमता॥  
षष्ठी भाद्रपदे धन्यावैशाखे तु तृतीयका॥५९॥**

**पुण्या भाद्रपदे प्रोक्ता पंचमी नागपंचमी॥  
इत्येतास्तेषु मासेषु विशेषास्तिथयः स्मृताः॥६०॥**

**शाकं सुसंस्कृतं कृत्वायैश्च[^394] भक्त्त्या समन्वितः॥  
दत्वा विप्रेयथा शक्त्या पश्चाद्भुक्ते निशिवती॥६१॥**

[^394]: "परभक्ष्यसमन्वितम्–इ०पा०।"

**कार्तिके शुक्लपक्षस्य ग्राह्येयं कुरुनंदन॥  
चतुर्भिर्वापि मासैस्तु पारणं प्रथमं स्मृतम्॥६२॥**

**अगस्ति कुसुमैश्चात्र पूजाकार्या विभावसोः॥  
विलेपनं कुंकुमं तु धूपश्चैवा पराजितैः॥६३॥**

**स्नानंच पंचगव्येन तमेवप्राशयेत्ततः॥  
नैवेद्यं पायसं चात्र देवदेवस्य कीर्तितम्॥६४॥**

**तदेवदेयं विप्राणांशाकं भक्ष्यमथात्मना॥**

**शुभशा**

कसमायुक्तं भक्ष्यपेय समन्वितम्॥६५॥

द्वितीये पारणे राजभगंधानियानिवै॥  
पुष्पाणि तानि देवस्य तथा श्वेतं च चंदनम्॥६६॥

अगरुश्चापि धूपोऽत्र नैवेद्यं गुडपूपकाः॥  
स्नानं कुशोदकेनात्र प्राशनं गोमयस्यतु॥६७॥

तृतीये करवीराणि तथा रक्तं च चंदनम्॥  
धूपानां गुग्गुलश्चात्र प्रियोदेवस्य सर्वदा॥६८॥

शाल्योदनं तु नैवेद्यदधिमिश्रमहामते॥  
तमेव ब्राह्मणानां भक्ष्यलेह्यसमन्वितम्॥६९॥

कालशाकेन च विभोयुक्तं दद्या द्विचक्षणः॥  
गौरसर्षपकल्केन स्नानं चात्र विदुर्बुधाः॥७०॥

तस्यैव प्राशनं धन्यं सर्वपापहरं शुभम्॥  
तृतीये पारणस्यां महद्ब्राह्मणभोजनम्॥७१॥

श्रवणं च पुराणस्य वाचनं चापि शस्यते॥  
देवस्य पुरतस्तातत ब्राह्मणानां तथाग्रतः॥७२॥

ब्राह्मणा द्वाचकाच्छ्राव्यं नान्यवर्ण समुद्भवात्॥  
अथ तान्ब्राह्मणान्सर्वान् भक्त्त्या शक्या च पूजयेत्॥७३॥

वाचकस्यामले राजन्वाससीसं निवेदयेत्॥  
वाचके पूजिते देवः सदा तुष्यति भास्करः॥७४॥

करवीरं यथेष्ट तु तथा रक्तं च चंदनम्॥  
यथेष्टं गुग्गुलं तस्य यथेष्टं पायसं सदा॥७५॥

यथेष्टा मोदकास्तस्य यथा वैताम्रभाजनम्॥  
यथेष्टं च घृतं तस्य यथेष्टो वाचकः सदा॥७६॥

पुराणं चयथेष्टं वैसवितुः कुरुनंदन॥  
इत्येषा सप्तमी पुण्या शाकाद्वागोपतेः सदा॥७७॥

यामुपोष्यनरो भक्त्या भोग्यवांश्च[^395] प्रजायते॥७८॥

[^395]: "भार्गव्यां न विषयते–इ०पा०।"

 इति श्रीभविष्ये महापुराणे ब्राह्मपर्वणि सप्तमीकल्पे शकसप्तमीत्रतवर्णनं नामसप्तचत्वारिंशोऽध्यायः॥४७॥६७॥

॥शतानीकउवाच॥

विस्तरा द्वदविप्रेंद्सप्तमीकल्पमुत्तमम्॥  
महाभाग्यं च देवस्य भास्करस्यमहात्मनः॥१॥

॥सुमंतुरुवाच॥

अत्रैबाहुर्महात्मानः संवादं पुण्यमुत्तमम्॥  
कृष्णेन सह सत्त्वेन स्वपुत्रेण महीपते॥२॥

भक्त्या प्रणम्य विधिवद्वासुदेवं जगद्गुरुम्॥  
इहामुत्रहितं शांबः[^396]पप्रच्छज्ञानमुत्तमम्॥३॥

[^396]: "सद्वृत्र शांबशब्दे सांबइति दंत्यादिरपि पाठःपुस्तकान्तरेषु।"

जातोजंतुः कथं दुःखैर्जन्मनीहन बाध्यते॥  
प्राप्नोति विविधान्कामान्कथं च मधुसूदन॥४॥

परत्र स्वर्गमाप्नोति सुखानि विविधानि च॥  
अनुभूयो चितं कालं कथं मुक्तिमवाप्नुते॥५॥

दृष्ट्वैवं मम निर्वेदो जातो व्याधिर्जनार्दन॥  
दृष्ट्वेमं जीविताशापिरोचतेन हिमेक्षणम्॥६॥

किंत्वेवम कृतार्थो ऽस्मियन्मेप्राणानयांतिहि॥  
संसारेन पतिष्यामि जराव्याधि समन्विते॥७॥

येनोपायेन तन्मेऽद्यप्रसादं कुरु सुव्रत॥  
आधि व्याधि विनिर्मुक्तो यथार्हस्यां तथावद॥८॥

॥वासुदेव उवाच॥

**देव**

**तायाः प्रसादोऽन्यः सर्वस्य परमोमतः॥  
उपायः शाश्वतो नित्य इतिमेनिश्चितामतिः॥९॥**

**अनुमाना गमाद्यैश्च सम्यगुत्पादितामया॥  
कदाचिद् अन्यथा कर्तु धीयते केनचित्कचित्॥१०॥**

**प्रसादोजायते तस्य सम्यगाराधनक्रिया॥  
यदातां च समुद्दिश्य कृता तद्वेदिनातथा॥११॥**

**विशिष्टादेवता सम्यग्विशिष्टे नैव देहिना॥  
आराधिता विशिष्टं च ददाति फलमीहितम्॥१२॥**

**॥शांबउवाच॥**

**अस्तित्वेन च संदेहो केषांचिद् देवतां प्रति॥  
नामनीति निश्चयो ऽन्येषां विशिष्टास्त्वं कथाः कुरु॥१३॥**

**॥वासुदेवउवाच॥**

**सिद्धं तु देवतास्तित्वमागमेषु बहुष्वथ॥  
प्रमाणमागमोयस्य तस्या स्तित्वं च विद्यते॥१४॥**

**अनुमानेन वाप्यद्य तदस्तित्वं प्रसाध्यते॥  
प्रमाणमस्ति यस्येदं सिद्धायस्येहचा स्तिता॥१५॥**

**प्रत्यक्षेणापि चअस्तित्वं देवतायां प्रसाध्यते॥  
तच्चावश्यं प्रमाणं च दृष्टं सर्वशरीरिणाम्॥१६॥**

**यदि नामविविक्ता स्तुतिर्यग्यानि गता अपि॥  
नोत्पद्यते तथाह्यस्ति व्यवहारो यथा स्थितः॥१७॥**

**॥शांबउवाच॥**

**प्रत्यक्षेणोपलभ्यंते सम्यग्वैयदि देवताः॥  
अनुमानागमाभ्यां चतदर्थं न प्रयोजनम्॥१८॥**

**॥वासुदेव उवाच॥**

**प्रत्यक्षेणोपलभ्यं तेन सर्वा देवताः क्वचित्॥  
अनुमाना गमैर्गम्याः संतिचान्याः सहस्रशः॥१९॥**

**॥शांबउवाच॥**

**याचाक्षगोचरा काचिद्विशिष्टेष्टफलप्रदा॥  
तामेवादौममाचक्ष्व कथयिष्यस्यथापराम्॥२०॥**

**॥वासुदेवउवाच॥**

**प्रत्यक्षं देवता सूर्योजगच्चक्षुर्दिवाकरः॥  
तस्मादभ्यधिका काचिद् देवता नास्ति शाश्वती॥२१॥**

**यस्मादिदं जगज्जातं लयं यास्यति यत्र च॥  
कृतादिलक्षणः कालः स्मृतः साक्षाद्दिवाकरः॥२२॥**

**ग्रहनक्षत्र योगाश्वराशयः[^397] करणानि च॥  
आदित्या वसवोरुद्रा आश्विनो वायवोऽनलः॥२३॥**

[^397]: "यामदंडक्षणानि च–इ०पा०।"

**शक्रः प्रजापवतिः सर्वे भूर्भुवः स्वस्तथैव च॥  
लोकाः सर्वेनगानागाः सरितः सागरास्तथा॥२४॥**

**भूतग्रामस्य सर्वस्य स्वयं हेतुर्दिवाकरः॥  
अस्येच्छ याजगत्सर्वमुत्पन्नं सचराचरम्॥२५॥**

**स्थितं प्रवर्तते चैव स्वार्थे चानुप्रवर्तते॥  
प्रसादादस्य लोकोऽयं चेष्टमानः प्रदृश्यते॥२६॥**

**अस्मिन्नभ्युदिते सर्वमुदेद्स्तमितेसति॥  
अस्तंयातीत्य दृश्येन किमेतत्कथ्यते मया॥२७॥**

**तस्मादतः परं नास्ति न भूतं न भविष्यति॥  
योवैवेदेषु सर्वेषु परमात्मेति गीयते॥२८॥**

**इतिहासपुराणेषु अंतरात्मेति गीयते॥  
बाह्यात्मेति सुषुम्नास्थः स्वप्रस्थो जाग्रतः स्थितः॥२९॥**

**अस्तं**

यातीत्य दृष्टेन किमेतत्कथ्यतेमया॥  
तस्मादतः परं नास्ति नभूतं न भविष्यति॥३०॥

यन्नवाह इति ख्यातः प्रेरकः सर्व देहिनाम्॥  
नानेनरहितं किंचिद्भूतमस्ति चराचरम्॥३१॥

यो वेदैर्वेदविद्भिश्चाविस्तरेणेह शक्यते॥  
वक्तुं वर्षशतैर्नासौ शक्यः संक्षेपतोमया॥३२॥

तस्माद्गुणाकरः[^398] ख्यातः सर्वत्रायं दिवाकरः॥  
सर्वेशः सर्वकर्तायं सर्वभर्तायमव्ययः॥३३॥

[^398]: "तस्मात्क्षयकरोयोऽसौ–इ०पा०।"

जाता मत्स्यादयः सम्यग्गति मन्तोमहेश्वरात्॥  
मंडलव्यतिरिक्तं च जानामि परमार्थतः॥३४॥

तथास्य मंडलं कृत्वा[^399] योह्येनमुपतिष्ठति॥  
प्रातः सायं च मध्याह्ने सयाति परमां गतिम्॥३५॥

[^399]: "दृष्ट्वा–इ०पा०।"

किं पुनर्मंडलस्थं योजपते परमार्थतः॥  
विविधाः सिद्धयस्तस्य भवति न तदद्भुतम्॥३६॥

मंडले च स्थितं देवदेहेचैनं व्यवस्थितम्॥  
स्वबुद्ध्यैव मसंमूढोयः पश्यति सपश्यति॥३७॥

ध्यात्वैवं[^400] पूजयेद्यस्तु जपेद्यो जुहयाच्चयः॥  
ससर्वान्प्राप्नुयात्कामान्गच्छेद् धर्मध्वजं तथा॥३८॥

[^400]: "तं देवम्–इ०पा० ।"

तस्मात्त्वमिह दुःखानामंतं कर्तुं यदिच्छसि॥  
इहामुत्र च भोगानां भुक्ति मुक्ति शाश्वतीम्॥३९॥

आराधयार्कमर्कस्थो मंत्रैरिहतदात्मनि॥  
अंगैर्वृतं वृतेचैव स्थाने शास्त्रेण शोधिते॥४०॥

कवचेन च संगुप्ते सर्वतो ऽस्त्रेण रक्षिते॥  
एवं प्राप्स्यसि यत्नेन सर्वदा फलमीप्सितम्॥४१॥

दुःखमाध्यात्मिकं नेह तथा चैवाधिभौतिकम्॥  
आधिदैविकमत्युग्रं न भविष्यति सदा॥४२॥

न भयं विद्यते तेषां प्रपन्नाये दिवाकरम्॥  
इहामुत्रसुखं तेषामच्छिद्रं जायते सुखम्[^401]॥४३॥

[^401]: "ध्रुवम्–इ०पा०। "

सूर्येणेदं ममोदिष्टं साक्षाद्यज्ज्ञानमुत्तमम्॥  
आराधितेन विधिवत्कालेन बहुना तथा॥४४॥

प्राप्यते परमं स्थानं यत्र धर्मध्वजः स्थितः॥  
एतत्संक्षिप्तमुद्दिष्टं क्षिप्रसिद्धिकरं परम्॥४५॥

यथानान्य दतोऽस्तीति स्वयं सूर्येण भाषितम्॥  
उपायोयं समाख्यातस्तव संक्षेपतस्त्विह॥४६॥

यस्मात्परतरोनास्ति हितोपायः शरीरिणाम्॥४७॥

 इति श्रीभविष्ये महापुराणे ब्राह्मेपर्वणि सप्तमीकल्पे आदित्यमाहात्म्यवर्णनं नामाष्टचत्वारिंशोऽध्यायः॥४८॥६॥

॥वासुदेवउवाच॥

अथार्चनविधिवक्ष्ये धर्मकेतोरनुत्तमम्॥  
सर्वकामप्रदं पुण्यं विघ्नभं दुरितापहम्॥१॥

सूर्यमंत्रैः पुरः स्नातोय जेतेनैव भास्करम्॥  
यतस्ततः प्रवक्ष्यामि स्वानमादौ समासतः॥२॥

आचां तस्तमुपालभ्य मुद्रयाशुचि शुद्धया॥  
कृत्वा नीराजनं पुत्रसंशोध्य च जलं ततः॥३॥

**स्नानार्द्धदयपूतेन[^402] मन्त्रेणमत्कुलोदह॥**

[^402]: "स्नानाद्धृदयपूतेन मन्त्रेणमत्कुलोदह–इ० पा०।"

**उत्थाया चम्यते नैव वाससीपरिधायच॥४॥**

**द्विराचम्याथ संप्रोक्ष्य तनुं सप्ताक्षरेण च॥  
उत्थाया चम्यतेनैव रवेः कृत्वार्ध्यमेव च॥५॥**

**दत्वा तेनैव जप्त्वतं स्वकंध्यात्वार्क वद्धृदि॥  
गत्वाचायतनं शुभ्रमार्कमार्कींतनुं यजेत्॥६॥**

**पूरकं कुंभकं कृत्वारेचकं च समाहितः॥  
कृत्वों कारेण दोषांस्तु हन्यात्कायादि संभवात्॥७॥**

**वायव्याग्ने यमाहेंद्रवारुणीभिर्यथाक्रमम्॥  
किल्विषं वारुणाद्भिश्च हन्यात्सिद्ध्यर्थमात्मनः॥८॥**

**शोषणं दहनं स्तंभं प्लावनं च यथाक्रमात्॥  
वाय्वग्नींद्र जनाख्याभिर्धारणाभिः कृते सति॥९॥**

**ध्यात्वा विशुद्धमात्मानं प्रणमेतार्कमा स्थितम्॥  
देहं तेनैव संचिन्त्य पंचभूतमयं परम्॥१०॥**

**सूक्ष्मं स्थूलं तथाक्षाणि स्वस्थानेषु प्रकल्प्य च॥  
विनस्यांगानि खादी नित्हृदा चानिहृदादिषु॥११॥**

**खस्वाहात्हृदयं भानोः खमर्कायशिरस्तथा॥  
उल्का स्वाहा शिखार्कस्ययैचहुंं कवचं परम्॥१२॥**

**खांफडस्त्रं च संहारश्चादितः प्रणवः कृतः॥  
सपूर्वे प्रणवस्याथोमंत्र कर्मप्रसिद्धये॥१३॥**

**एभिर्जलं त्रिधा जप्त्वा स्नानद्रव्याणि तेन च॥  
संप्रोक्ष्य पूजयेत्सूर्य गंधपुष्पादिभिः शुभैः॥१४॥**

**ततो मूर्तिषु सर्वासुरात्रवनौ प्रपूजयेत्॥**

**प्राक्पश्चिमोदगभ्यग्राःप्रातः सायं निशासुवै॥  
सप्ताक्षरेण सन्मंत्रं ध्यात्वा च पद्मकर्णिकाम्॥१५॥**

**आदित्य मंडलान्तस्थं तत्र देह प्रकल्पयेत्॥  
प्रभामंडलमध्यस्थं ध्यात्वा देहंयथा पुरा॥१६॥**

**सर्वलक्षणसंपूर्णं सहस्रकिरणोज्ज्वलम्॥  
रक्तैर्गंधैश्चपुष्पैश्च च रुभिर्बलिभिस्तथा॥१७॥**

**रक्तचंदन मिश्रैर्वावस्त्रैरावरणैः शुभैः॥  
आवाहनादि कर्माणि रक्षांतु हृदयेन च॥१८॥**

**तच्चित्तश्च सदा कुर्याज्ज्ञात्वा कर्मक्रमं बुधः॥  
कृत्वा च वाहनं मंत्रैरेकत्र स्थापनं ततः॥१९॥**

**यावद्यागावसानं तु सांनिध्यं तत्र कल्प्य च॥  
दत्त्वा पाद्यादिकां पूजां शक्त्या वार्ध्यं निवेद्य च॥२०॥**

**जप्त्वा तु विधिवद्ध्यात्वा ततो देवीं विसर्जयेत्॥  
एष कर्मक्रमः प्रोक्तः सर्वेषां यजनक्रमात्॥२१॥**

**प्रवक्ष्यामि जपस्थानं पद्मशावरणे तथा॥  
आदित्यं कर्णिकारस्थं दलेष्वंगानि पूर्वशः॥२२॥**

**सोमादीन्राहु पर्यंतान् ग्रहांश्चैवोदगादितः॥  
मूर्तिमल्लोकपालांश्च क्रमादावरणेष्वथ॥२३॥**

**तदस्त्राणि च रक्षार्थं स्वमंत्रैः पूजयेत्क्रमात्॥  
प्रणवैश्चाभिधानैश्च चतुर्थ्यामभि योजितैः॥२४॥**

**सर्वेषां कथिता मंत्रा मुद्राश्चकथयाम्यतः॥  
व्योममुद्रारतिः पद्मामहाश्वेतास्त्रमेव च॥२५॥**

**पंचमुद्राः समाख्याताः सर्वकर्मप्रसिद्धये॥  
उत्तानौतुकरौ कृत्वा अंगुल्यो ग्रंथिताः क्रमात्॥२६॥**

**तर्जनीमेतियावत्ताः समेवाधो मुखे स्थिते॥**

तर्जन्यौ मध्यमस्यैव ज्येष्ठाग्रेवानुगोपरि॥२७॥

मुद्रेयं सर्वमुद्राणां व्योममुद्रेति कीर्तिता॥  
सर्वकर्मसु योगोयं तथास्थानं प्रकल्पते॥२८॥

पद्मवत्प्रसृताः सर्वा महाश्वेतारवेः स्मृता॥  
जवसंनिहितो नित्यं रथारूढो रविः स्मृतः॥२९॥

हस्तावूर्द्धमुखौ कृत्वा वामांगुष्ठेन योजितौ॥६४॥  
द्रव्याणां शोधने योज्यारक्षार्थ च विशेषतः॥३०॥

अनयामुद्रया सर्वंरक्षितं शोधितं भवेत्॥  
अर्घ्यं दत्वा प्रयोक्तव्या पूजांतेच विशेषतः॥३१॥

जपध्यानावसाने च यदीच्छेत्सिद्धिमात्मनः॥  
अनेन विधिना नित्यं जपेदब्दमतंद्रितः॥३२॥

सलभेतेप्सितान्कामानिहामुत्र न संशयः॥

रोगार्तोमुच्यते रोगाद्धन हीनोधनं लभेत्॥३३॥

राज्यभ्रष्टो लभेद्राज्यमपुत्रः पुत्रमाप्नुयात्॥  
प्रज्ञा मेधा समृद्धिश्च चिरंजीवति मानवः॥३४॥

सुरूपां लभते कन्यां कुलीनां पुरुषो ध्रुवम्॥  
सौभाग्यं स्त्री कुलीनापि कन्या च पुरुषोत्तमम्॥३५॥

अविद्यो लभते विद्यामित्युक्तंभानुनापुरा॥  
नित्ययागः स्मृतो ह्येषधनधान्यसुखावहः॥३६॥

प्रजा पशु विवृद्धिश्चनिष्कामस्यापि जायते॥  
तदैकः स्तूयते स्वर्गे शब्द्य च ते च नरोत्तमः॥३७॥

भक्त्या तं पूजयेद्यस्तु नरः पुण्यतरः सदा॥  
इहवै कामिकं प्राप्य ततोगच्छेन्मनोः पदम्॥३८॥

द्विजातस्य प्रदानेन तेजसा बुधसन्निभः॥३९॥

इति श्रीभविष्ये महापुराणे सप्तमीकल्पे सूर्यमाहात्म्यवर्णनंनामैकोनपंचाशत्तमोऽध्यायः॥४९॥६॥

॥वासुदेवउवाच॥

नैमित्तिकं ततो वक्ष्येय ज्ज्ञात्वा च समासतः॥  
सप्तम्यां ग्रहणे चैव संक्रांतिषु विशेषतः॥१॥

शुक्लपक्षस्य सप्तम्यां हविर्भुक्त्वैकदादिवा॥  
सम्यगाचम्यसंध्यायां वारुणं प्रणिपत्य च॥२॥

इंद्रियाणि च संयम्य कृतं ध्यात्वा स्वपेदधः॥  
दर्भशय्या गतो रात्रौ प्रातः स्नातः सुसंयतः॥३॥

ततः संध्यामुपास्याथ पूर्वोक्तं च मनुं जपेत्॥  
जुहुयाच्च तदा वह्निं सूर्यानी परिकल्प्य॥४॥

सूर्याग्नि करणं वक्ष्ये तर्पणं च समासतः॥  
अर्चनागार सुलिख्य प्रविश्यार्च्य जनैर्जनम्॥५॥

प्रक्षिप्यास्तीर्यदर्भैश्च पात्राद्या लभ्य च क्रमात्॥  
पवित्रं द्विकुशं कृत्वा सायं प्रादेश संमितम्॥६॥

तेन पात्राणि संप्रोक्ष्य संशोध्याथ विलोक्य च॥  
उदगग्रे स्थिते पात्रे प्रज्वाल्याथोल्मुकेन च॥७॥

पर्यग्निकरणं कृत्वा तथा ज्योत्यवनं त्रिधा॥  
परिमृज्य स्रुवादींश्चदर्भैः संप्रोक्षयेत्ततः॥८॥

जुहुयात् प्रोक्ष्यतान्वह्नौ तत्रार्कं पूर्ववद्वजेत्॥  
अभूमौ स्थितपात्रेण विष्टरेण पाणिना॥९॥

दानेनयदु शार्दूलनान्तरिक्षे स्थले क्वचित्॥  
दक्षिणेन स्रुवंगृह्य जुहुयात्पावकं बुधः॥१०॥

हृदयेन क्रियाः सर्वाः कर्तव्याः पूर्वचोदिताः॥  
अर्कादांरभ्य संज्ञार्थं

दद्यात्तूष्णीं हुतिं स्थितः॥११॥

वरुणाय शतैर्माघेसप्तम्यां वरुणं यजेत्॥  
यथा शक्त्या तु विप्रेभ्यः प्रदद्यात् खंडवेष्टकान्॥१२॥

दद्याच्च दक्षिणां शक्त्त्या प्राप्नोति याचितं फलम्॥  
एवं वैफाल्गुने सूर्यं चैत्रेवैशाख एव च॥१३॥

वैशाखेमासि धातारमिंद्रं ज्येष्ठे यजेद्रविम्॥  
आषाढे श्रावणेमासि नभंभाद्रपदे यमम्॥१४॥

तथाश्व युजिपर्वण्यंत्वष्टारं कार्तिके यजेत्॥  
मार्गशीर्षे च मित्रं च पौषेविष्णुं यजेद्यदि॥१५॥

संवत्सरेण यत्प्रोक्तं फलमिष्टं दिने दिने॥  
तत्सर्वमाप्नुयात् क्षिप्रं भक्त्या श्रद्धान्वितोवती॥१६॥

एवं संवत्सरे पूर्णेकृत्वा वैकांचनं रथम्॥  
सप्तभिर्वाजिभिर्युक्तं नानारत्नोप शोभितम्॥१७॥

आदित्यप्रतिमां मध्ये शुद्ध हेम्ना कृतां शुभाम्॥  
रत्नैरलंकृतां कृत्वा हेमपद्मो परिस्थिताम्॥१८॥

तस्मिन्रथवरे कृत्वा सारथिं चाग्रतः स्थितम्॥  
वृत्तं द्वादशभिर्विप्रैः क्रमान्मासाधिपात्मभिः॥१९॥

मध्ये कृत्वाज्ञमाचार्यं पूजयित्वा यथा श्रुति॥  
संचिंत्यादित्यवर्णं वैवस्त्ररत्नादिनार्हयेत्॥२०॥

एवं मासाधिपान्विप्रान्सं पूज्याथ निवेदयेत्॥  
आचार्याय रथं छत्रं ग्रामंगाश्चमहीं शुभाम्॥२१॥

अश्वान्मासाधिपेभ्यस्तु द्वादशभ्यो निवेदयेत्॥  
एवं भक्त्या यथा शक्त्या हेमरत्नादि भूषणम्॥२२॥

दत्वा तस्य नमस्कृत्य व्रतं पूर्णं निवेदयेत्॥  
अत ऊर्ध्वं न दोषोऽत्र व्रतस्या करणेष्वपि॥२३॥

एवमस्त्विति विप्रेंद्रैः सहाचार्यैः पुनः पुनः॥  
बह्वीश्चैवा शिषोदत्वा प्रवदेत्प्रीयतामिति॥२४॥

आदित्योयेन कामेन त्वया आराधितो व्रतैः॥  
तुभ्यं ददातु तं कामं संपूर्णं भवतु व्रतम्॥२५॥

आचार्यान्विप्ररूपैस्तु प्रविष्टो भास्करः स्वयम्॥  
दास्यत्येवपरं कर्तुं इत्युक्तं भानुनास्वयम्॥२६॥

विप्रेभ्यो गुणवद्भ्यश्च निःस्वेभ्यश्चविशेषतः॥  
दीनान्धकृपणेभ्यश्च शक्त्त्या दत्वा च दक्षिणाम्॥२७॥

ब्राह्मणान्भोजयित्वा च व्रतमेतत्समापयेत्॥  
कृत्वैवं सप्तमी मन्दराजा भवति धार्मिकः॥२८॥

पुरुषः स्त्री भवेद्राज्ञां तादृशस्याथ वल्लभा॥  
शतयोजन विस्तीर्णं निःसपत्नमकंटकम्॥२९॥

निष्पन्न मंडलं भुंक्ते सायं वर्षशतं सुखी॥  
वित्तहीनोऽपियो[^403] भक्त्त्या कृत्वा ताम्रमयंरथम्॥३०॥

[^403]: "यथाशक्त्या–इ०पा०।"

दद्याद्व्रतावसाने तु कृत्वा सर्व यथोदितम्॥  
सोऽशीति योजनं भुंक्ते विस्तीर्णं मंडलं नृप॥३१॥

**एवं पिष्टमयं योऽपि वित्तहीनः करोतिना॥  
आषष्टियोजनं भुंक्ते**

दीर्घायुर्नीरुजः सुखी॥३२॥

सूर्यलोके च कल्पांतं यावत्स्थित्वे दमाप्नुयात्॥  
मनसापि च यो भक्त्या यजेदर्कमतंद्रितः॥३३॥

सर्वावस्थोपि सोऽप्यत्र व्याधिभिर्मुच्यते भृशम्॥  
आपदोनस्पृशंत्येनं नीहार इव भास्करम्॥३४॥

किं पुनर्व्रतसंपन्नं भक्तं[^404]मंत्रैश्च रक्षितम्॥  
यत एवं ततोज्ञात्वा विधानं कल्प चोदितम्॥३५॥

[^404]: "उक्तमंत्रैश्च रक्षितम्–इ०पा०।"

सुखेन फलसिद्ध्यर्थं कुर्यात्सर्वमशेषतः[^405]॥  
इत्येतत्कथितं सांबपुरा सूर्येण मेशुभम्॥३६॥

[^405]: "अतंद्रितः–इ०पा०।"

कल्पोयं प्रथमे कल्पे सर्वदागोपितोमया॥  
अनेन विधिना वत्सविशुद्धेनांतरात्मना॥३७॥

भानुमाराधयेत्क्षिप्र यदीच्छेत्फलमुत्तमम्॥  
मयास्यैव प्रसादेन प्राप्ताः पुत्राः सहस्रशः॥३८॥

असुरानिर्जिताश्चैव सुराः सर्वे वशीकृताः॥  
त्वयाप्ययं गोषितव्यः कल्पः सूर्यस्य संमतः॥३९॥

प्रसादादस्य कल्पस्य सदासन्निहितो रविः॥  
चक्रेऽस्मिन्निर्जितायेन सुरासुरनरोरगाः॥४०॥

यदिनाधिष्ठितं चक्रमिदं सूर्याशुभिः स्वयम्॥  
सततं स्यात्प्रभायुक्तं कथ मध्याहतं भवेत्॥४१॥

अहमेतं जपन्नित्यं यजन्ध्यायंश्च शक्तितः॥  
जातोस्मि सर्वकामानां पूज्यः श्रेष्ठश्च तेजसा॥४३॥

त्वमभ्यस्यैव मनसा वाचा वा कर्मणापि वा॥  
कुरु भक्ति मनेनैव विधिना फलसिद्धये॥४३॥

शृणुयाद्भक्ति युक्तोयोनरः श्रद्धा समन्वितः॥  
विधानमादितः पुत्रसप्तमीं कुरुतेचयः॥४४॥

सेहप्राप्याखिलं[^406] काममारोग्यं च जयं तथा॥  
भार्गव्यापरयायुक्तो गच्छे द्वैरोचनं सदः॥४५॥

[^406]: "अत्र पादपूर्त्यर्थं स इत्यस्य सोर्लोपः।"

 इति श्री भविष्ये महापुराणे ब्राह्मे्पर्वणि सप्तमीकल्पे रथसप्तमीमाहात्म्यवर्णनंनाम पंचाशत्तमोऽध्यायः॥५०॥६॥

॥वासुदेवउवाच॥

माघस्यशुक्लपक्षे तु पंचम्यां मत्कुलोदह॥  
एकभक्तं सदाख्यातं षष्ठ्यां नक्तमुदाहृतम्॥१॥

सप्तम्यामुपवासं तु केचिदिच्छंति सुव्रत॥  
षष्ट्यां केचिद्वदंतीह सप्तम्यां पारणं किल॥२॥

कृतोपवासः षष्ठ्यां तु पूजयेद्भास्करं बुधः॥  
रक्तचंदनामिश्रैस्तु करवीरैश्च सुव्रत॥३॥

गुग्गुलेन महाबाहोसंयावेन च सुव्रत॥  
पूजये देवदेवेशं शंकरं[^407] भास्कररविम्॥४॥

[^407]: "ग्रहेशं शंकरं रविम्–इ०पा०।"

एवं हि चतुरो मासान्माचादीन्पूजयेद्रविम्॥  
आत्मनश्चापि शुद्ध्यर्थं प्राशनं गोमयस्य च॥५॥

स्नानं च गोमयेनेह कर्तव्यं चात्मशुद्धये॥  
ब्राह्मणान् दिव्यभौमांश्च भोजयेच्चापि शक्तितः॥६॥

ज्येष्ठादिष्वथ मासेषु श्वेतचंदनमुच्यते॥  
श्वेतानि चापि पुष्पाणि शुभगंधान्वितानिवै॥७॥

**कृष्णागरुस्तथा धूपो नैवेद्य पायसं स्मृतम्॥  
तेनैव ब्राह्मणांस्तुष्टान्भोजये**

च्चमहामते॥८॥

प्राशयेत् पंचगव्यं तु स्नानं तेनैव पुत्रक॥  
कार्तिकादिषु मासेषु अगस्तिकुसुमैः स्मृतम्॥९॥

पूजयेन्नरशार्दूलधूपै चैवा पराजितैः॥  
नैवेद्यं गुडपूपास्तु तथा चेक्षुरसंस्मृतम्॥१०॥

तेनैव ब्राह्मणां स्तातभोजयस्व स्वशक्तितः॥  
कुशोदकं प्राशयेथाः स्नानं च कुरु शुद्धये॥११॥

तृतीये पारणस्यांते माघेमासि महामते॥  
भोजनं तत्रदानं चद्विगुणं समुदाहृतम्॥१२॥

देवदेवस्य पूजा च कर्तव्याशक्तितो बुधैः॥  
रथस्य चापि दानं तुरथयात्रा सुव्रत॥१३॥

व्रतस्य प्राप्तिहेतोर्वैकर्तव्या विभवेसति॥

दानं स्वर्णरथस्येह यथोक्तं विभवेसति॥  
इत्येषा कथिता पुत्ररथाह्वसप्तमी शुभा॥१४॥

महासप्तमी विख्याता महापुण्या महोदया॥  
यामुपोष्यधनं पुत्रान्कीर्तिविद्यामवाप्नुयात्॥१५॥

तथाखिलं कुवलयं चांद्रेण च समोचिषा॥१६॥

 इति श्रीभविष्ये महापुराणे ब्राह्मपर्वणि सप्तमीकल्पेमहासप्तमी व्रतवर्णनं नामैक पंचाशत्तमोऽध्यायः॥५१॥६६॥

॥सुमंतुरुवाच॥

इत्युक्त्वा भगवान्देवः शंखचक्रगदाधरः॥  
अंतर्धानंगतो वीरसांबस्येह प्रपश्यतः॥१॥

सांबोऽपि कृत्वा विधिवत्सप्तमी रथसप्तमीम्॥  
आधिभिर्व्याधिभिर्मुक्तो जगामाशु स्वमंदिरम्॥२॥

॥शतानीकउवाच॥

रथयात्रा कथं कार्यारथः कार्यः कथंरवेः॥  
केनेह मर्त्यलोकेषु रथयात्रा प्रवर्तिता॥३॥

॥सुमंतुरुवाच॥

इममर्थं पुरापृष्टः पद्मयोनिः प्रजापतिः॥  
रुद्रेण कुरु शार्दूल आसीनः कांचनेगिरौ॥४॥

पद्मासनं पद्मयोनिं सुखासीनं प्रजापतिम्॥  
प्रणम्य शिरसा देवो रुद्रो वाचमुदैरयत्॥५॥

॥श्रीरुद्र उवाच॥

य एषभगवान्देवो भास्करो लोकभास्करः॥  
कथमेषभ्रमेद्देवो रथस्थो विमलः सदा॥६॥

॥ब्रह्मोवाच॥

यथादि विभ्रमेत्तातरथारूढो रविः सदा॥  
तथाते वर्तयिष्ये ऽहं रथं चास्य त्रिलोचनः॥७॥

रथेन ह्येकचक्रेण पंचारेण त्रिणाभिना॥  
हिरण्मयेन कांतेन अष्टबंधैक नोमिना॥८॥

चक्रेण भास्वताचैव दिविसूर्यःप्रसर्पति॥  
दशयोजन साहस्रो विस्तारोप्यस्य कथ्यते॥९॥

त्रिगुणा च रथोपस्थादीषा दंडप्रमाणतः॥  
युगमस्य तु विस्तीर्णम[^408]रुणोयत्र सारथिः॥१०॥

[^408]: "विशोनमनूरुः–इ०पा०।"

प्रासंगः कांचनो दिव्योयुक्तः पवनगैर्हयैः॥  
छंदोभिर्वाजि रूपैस्तु यतश्चक्रं ततः स्थितैः॥११॥

येनासौपर्यटेद्व्योत्रि भास्वतातु दिवस्पतिः॥  
अथैतानि तुसूर्यस्य प्रत्यंगानि रथस्य तु॥१२॥

संवत्सरस्यावयवैः कल्पितानि यथाक्रमम्॥

**नाभ्यस्तिस्रस्तु[^409]**

[^409]: "नेमयस्तस्य इ०पा०।"

चक्रस्यत्रयः कालाः प्रकीर्तिताः॥१३॥

आराः पंचर्तवस्तस्य नेम्यः षडृतवः स्मृताः॥  
रथवेदी स्मृते तस्य अयनेदक्षिणोत्तरे॥१४॥

मुहूर्ता[^410]इषवस्तस्य शम्याश्चास्य कलाः स्मृताः॥  
तस्य काष्ठाः स्मृताः कोणा अक्षदंडः क्षणाः स्मृताः॥१५॥

[^410]: "अमर्तं बन्ध नंतस्य सावाश्चास्य कलाः स्मृताः–इ०पा०।"

निमेषाश्चास्यकर्षाः स्यादीषादंडो लवाः स्मृताः॥  
रात्रिर्वरूथोधर्मस्य ध्वजऊर्ध्वं प्रतिष्ठितः॥१६॥

युगाक्षिकोटीते तस्य अर्थकामावुभौ स्मृतौ॥  
अश्वरूपाणिच्छंदांसि वहंते वामतोधुरम्॥१७॥

गायत्री चैव त्रिष्टुप्च जगत्यनुष्टुबेव च॥  
पंक्तिश्च बृहती चैव उष्णिगेव तु सप्तमी॥१८॥

चक्रमक्षनिबद्धंतु ध्रुवेचाक्षः समर्पितः॥  
सह चक्रो भ्रमत्यक्षः सचाक्षो भ्रमतिर्ध्रुवे॥१९॥

अक्षः सहैव चक्रेण भ्रमतेऽसौध्रुवे स्थितः॥  
एवमक्षवशात्तस्य[^411] संनिवेशो रथस्य तु॥२०॥

[^411]: "चक्रमस्याब्जवंशं तु सीन्धदेशे रथस्य तु–इ०पा०। "

तथा संयोगभावेन संसिद्धो भास्करो रथः॥  
तेनचासौ रविर्देवोनभः संसर्पते सदा॥२१॥

युगाक्षकोटि संबद्धे द्वेरश्मीस्यं दनस्यतु॥  
ध्रुवेते भ्रमतो रश्मी न चक्रयुगयोस्तुवै॥२२॥

भ्रमतो मंडलान्यस्य रवरेस्य रथस्य तु॥  
कुलालचक्रवद्याति[^412] मंडलं सर्वतोदिशम्॥२३॥

[^412]: "कुलालचक्रवत्तस्य भ्रमंते मंडलानि तु–इ०पा०।"

युगाक्षकोटीते तस्य दक्षिणेस्यंदनस्यतु॥  
ऋग्यजुर्भ्यांगृहीतेन विचक्राश्वेनवैध्रुवे॥२४॥

ह्रसेते तस्य रश्मी तु मंडलेषु उत्तरायणे॥  
दक्षिणेथ समृद्धे तु भ्रमतो मंडलानि तु॥२५॥

युगाक्षकोटीते तस्य भ्रमेतेस्यंदनस्य तु॥  
सक्तासक्तं च भ्रमते मंडलं सर्वतोदिशम्॥२६॥

आकृष्येते ध्रुवेणेह समं तिष्ठति सुव्रत॥  
तदासाभ्यंतरं देवो भ्रमते मंडलानि॥२७॥

ध्रुवेणमुच्यमाने तु पुनारश्मियुगेनवै॥  
तथैव[^413] बाह्यतः सूर्योभ्रमते मंडलानि तु॥२८॥

[^413]: "रथेनवाह्यतेसूर्यः–इ०पा०।"

अशीति मंडलशतकाष्ठयोरुभयोरपि॥  
सरथो ऽधिष्ठितो देवैर्विभ्रमे दृषिभिः सह॥२९॥

गंधर्वैरप्सरोभिश्च सर्प मणिराक्षसैः॥  
एतैर्वसति वै सूर्येमासौ द्वौ द्वौ क्रमेण॥३०॥

धातार्यमापुलस्त्यश्च पुलहश्च प्रजापतिः॥  
खंडको वासुकिश्चैव सकर्णोरश्मिरेव च॥३१॥

तुंबुरुर्नारदश्चैव गंधर्वौगायतां वरौ॥  
क्रतुस्थलाप्सरश्चैव याचसा पुंजिकस्थला॥३२॥

ग्रामणीरथ कृत्स्नश्च रथौजाश्वतरावुभौ॥  
रक्षोहेतिः प्रहेतिश्चयातु धानौ चतावुभौ॥३३॥

**मधुमाधवयोरेषगणो वसति भास्करे॥  
तथाग्रीष्मौतु द्वौमासौमित्रश्चवरुणश्चह॥३४॥**

ऋषि रत्रिर्वसिष्ठश्च तक्षकोनंतएव च॥  
मेनका सहजन्या च गंधर्वौ च हहाहूहूः॥३५॥

रथस्वनश्च ग्रामण्यौ रथचित्रश्च तावुभौ॥  
पौरुषेयो वधश्चैव यातुधानौ महाबलौ॥३६॥

शुचि शुक्रौतु द्वौमासौ वसंत्येते दिवाकरे॥  
इंद्रश्चैव विवस्वांश्च अंगिरा भृगुरेवच॥३७॥

एलापर्णस्तथा सर्पः शंखपालश्च पन्नगाः॥  
प्रम्लोचादुंदुकाश्चैव गंधर्वौ भानुदर्दुरौ॥३८॥

यातुधानौ तथा सर्पस्तपाब्राहयश्च तावुभौ॥  
एते नभो नभस्यौ च निवसंति दिवाकरे॥३९॥

शरद्येते पुनः शुभ्रानि वसंतिस्म देवताः॥  
पर्जन्यश्चैव पूषा च भारद्वाजः सगौतमः॥४०॥

चित्रसेनश्च गंधर्वस्तथा वसुरुचिश्चयः॥  
विश्वाचीच घृताची च ते उभे पुण्यलक्षणे॥४१॥

नागस्त्वैरावतश्चैव विश्रुतश्च धनंजयः॥  
सेनजिच्चसुषेणश्चसेनानीर्ग्रामणीस्तथा॥४२॥

आपोवातश्च द्वावेतौ यातुधानौ प्रकीर्तिते॥  
वसंत्येते तु वै सूर्ये इषोर्जौं कालपर्ययात्॥४३॥

हैमंतिकौ तु द्वौमासौ वसंत्येते दिवाकरे॥  
अंशोभगश्च द्वावेतौ कश्यपश्च क्रतुस्तथा॥४४॥

भुजंगश्च महापद्मः सर्पः कर्कोटकस्तथा॥  
आपोवातश्च द्वावेतौ यातुधानौप्रकीर्तिते॥४५॥

चित्रांगदश्च गंधर्वोरुणायुश्चैव ताउभौ॥  
सहेचैव सहस्ये च वसंत्येते दिवाकरे॥४६॥

पूषाजिष्णुर्जमदग्निर्विश्वामित्रस्तथैव च॥  
काद्रवेयौ महानागौकं बलाश्वतरावुभौ॥४७॥

गन्धर्वो धृतराष्ट्रश्च सूर्यवर्चाश्च तावुभौ॥  
तिलोत्तमाचरंभा च सर्वलोके च विश्रुते॥४८॥

ग्रामणीः[^414] सेनजिच्चैव सत्यजिच्चमहातपाः॥

[^414]: "ग्रामणीर्वातजिच्चैव सत्यजिच्च महाबलौ–इ०पा०।"

ब्रह्मोपेतश्च वैरक्षो यज्ञोयज्ञस्तथैव च॥  
एते तपस्तपस्यां तर्निवसंति दिवाकरे॥४९॥

 अन्येऽपियेमं देहाराक्षसाधिपतयो देवदेवगुह्यत मस्यरक्षार्थं सकलदेवैरस्मदादिभिः संनियुक्तास्तान्भवते कथयामि॥५०॥

॥रुद्रउवाच॥

वदब्रह्मन्कथां दिव्यां या महं प्रष्टुमागतः॥  
तामेव विस्तरेणैव कथयाशुममप्रभो॥५१॥

दिविष्टं भास्करं दृष्ट्वानमेत् केनविधानतः॥  
किं फलं तस्य वादेव समाप्ते भवति कर्मणि॥५२॥

॥ब्रह्मोवाच॥

शृणु रुद्रसमासेन भास्करस्य नतिक्रियाम्॥  
यांकृत्वारोगदुःखार्तामुच्यंते पापसंचयात्॥५३॥

स्थंडिलेमंडलं कृत्वा द्वादशांगुलमानतः॥  
सद्योगोमयलिप्ते च तत्रैवावाहयेद्रविम्॥५४॥

पूजयित्वा गणेशा दीन्वासुदेवं च सात्यकिम्॥  
सत्यभामां तथा लक्ष्मीमुमादेवीं च शंकरम्॥५५॥

**मंडलस्य समीपस्थान्पूर्वोक्तान्वेद मंत्रवित्॥  
ततः प्रदक्षिणीकृत्य दंडवत्प्रणमेत्सकृत्॥५६६॥**

शतं सहस्रमयुतं लक्षं वानि जपापतः॥  
दृष्ट्वा शक्तिं प्रणम्याथ सदासंयतमानसः॥५७॥

विप्राय दक्षिणां दद्यान्निरुच्छ्वासः समाहितः॥  
रक्ति के चहिरण्यस्य शतमात्र सहस्रके॥५८॥

माषकाणां चतुष्कं चायुतं दशगुणं दिशेत्॥  
दक्षे दशगुणं प्रोक्तंदद्याद्रोग विमुक्तये॥५९॥

एवं कृते विरूपाक्षसर्वरोगा द्विमुच्यते॥  
इदं रहस्यं परमं शृणुयाद्यो हिमानवः॥६०॥

तस्य रोगा विनश्यंति मार्तंडस्य प्रसादतः॥

अन्यच्चत प्रेवक्ष्यामि यच्चा पृष्टमुमापते॥  
तच्छृणुष्व मयाप्रोक्तं रथयन्तृनियामकम्॥६१॥

 इति श्री भविष्ये महापुराणे ब्राह्मपर्वणि सप्तमीकल्पेसूर्यपूजावर्णनंनाम द्विपंचाशत्तमोऽध्यायः॥५२॥६॥

॥ब्रह्मोवाच॥

तत्रारुणोमया पूर्वं सारथ्ये सन्नियोजितः॥  
इंद्रेण माठरोनामवायुना कल्मषेणतु॥१॥

वैनतेयेन तार्क्ष्योपरि विमलो नखतुंडप्रहरणः पुरोगामी नियुक्त इति॥  
कालेन दंडो महादंडायुधो भवताशेषा महागणाधिपाः॥२॥

वैशाखेन राज्ञावसुभिदायुधांगारिकौद्रौ अग्निनापिंगलः॥  
संयंता महादंडायुधो भवता शेषो महागणाधिपः॥३॥

हस्तो यमेन पाशहस्तोंबु पतिनासमिन्धनः॥  
अलकाधिपतिना विष्णुः॥४॥

अश्विभ्यां कालोपकालौ वाक्षप्रधानको॥  
नरनारायणाभ्यां क्षारौ धारौ धिषणकृष्णौ॥५॥

 वैराज शंखपालपर्जन्यरजसां दिशा सुविदिशा सुदिशां पालनं विश्वेदेवाददुः॥६॥सप्तै तालोकमातरः सर्वमरुतोऽददन्॥ओंकारोवषट्कारो वेदनिस्वनः पिनाकी विनायकः शेषोऽनन्तो वासुकिश्च नागसहस्रेणात्म तुल्येनादित्यस्य रथमेनुयांति[^415]॥७॥

[^415]: "उन्नयन्ति–इ०पा०।"

गायत्री सावित्री रथे स्थिते उभे संध्ये सदासादेवतायारवि मंडलं नांपैति[^416]॥  
भगवंतं सहस्रकिरणमवलंबितुम्॥८॥

[^416]: "चोपैति–इ०पा०। "

एतद्वै सर्व दैवत्यं मंडलं ब्रह्मवादिनं ब्रह्मयज्ञवादिनीं यज्ञः॥  
भगवद्भक्तानां परमादित्योयं विष्णुमहेश्वराणां महेश्वरः॥९॥

स्थानाभिमानिनोद्येते सदावैवृषभध्वज॥  
सूर्यमाप्याययंत्येत तेजसां तेजउत्तमम्॥१०॥

ग्रथितैःस्वैर्वचोभिस्तु स्तुवंते ऋषयोरविम्॥  
गंधर्वाप्सरसश्चैव गीत नृत्यैरुपासते॥१३॥

वियद्भ्रमणतारेक्षां कुर्वंतिस्म इषु ग्रहम्॥  
सर्पावहंति वैसूर्यं यातुधानास्तुयांति च॥१२॥

वालखिल्यानमत्येतं[^417] परिचार्योदयाद्रविम्॥  
दिवस्पतिः स्वभूश्चोभौ अग्रगौ योजनस्य॥१३॥

[^417]: "नयंत्यस्तम्–इ०पा०।"

भर्गोथ दक्षिणे पार्श्वेकंजजोवामतः स्थितः॥  
सर्वेते पृष्ठगाज्ञेयाग्रहा लोकेषु पूजिताः॥१४॥

**उपरागाशि**

खीचो भावग्रतोनात्र संशयः॥  
मनुष्यधर्मा दक्षिणत उत्तरेण प्रचेतसः॥१५॥

संभवंति तथाकृष्ण उभावेतौ सदाग्रगौ॥  
वामेनवीतिहोत्रस्तु पृष्ठतस्तु हरिः सदा॥१६॥

रथपीठेक्षमाज्ञेया अंतराले नभस्तथा॥  
आश्रित्य रथजां कांति खंदिवः समयः स्थितः॥१७॥

ध्वजोदंडश्च विज्ञेयोध्वजाग्रे वृष एवच॥  
ऋद्धिर्वृद्धिस्तथा श्रीश्चपताका पार्वतीप्रिय॥१८॥

ध्वजदंडाग्रे गरुडस्तदग्रे वरुणालयः॥  
मैनाकश्छत्र दंडस्तु हिमवां छत्रमुच्यते॥१९॥

केचिदेवं वदंतीह लोके चान्ये महामते॥  
छत्रदंडस्तथा क्लेशः क्लेशं छत्रविदुर्बुधाः॥२०॥

एतेषामेव देवानां यथा वीर्यं तथा तपः॥  
यथायोगं तथासत्वं यथासत्वं तथाबलम्॥२१॥

तथातपत्यसौ सूर्यस्तेषां सिद्धः स्वतेजसा॥  
एते तपंति वर्षंति यांति विश्वसृजति॥२२॥

भूतानाम शुभं कर्मव्यपोहंति च कीर्तिताः॥  
एते सहैव सूर्येण भ्रमंते सानुगादिवि॥२३॥

तपंतश्च जपंतश्च ह्लादयंतश्च वैद्विजाः॥  
गोपायंतिस्म भूतानि तेनुकंपया॥२४॥

प्राणाति देवानमृतेन सूर्यः सोमेनसुक्तेन विवर्धयित्वा॥  
शुक्लेन पूर्णादिवसक्रमेणतं कृष्णपक्षेविबुधाः पिबंति॥२५॥

पीतंहि सोमं द्विकलावशेषं कृष्णे तु पक्षे रुचिभिर्ज्वलतम्॥  
सुधामृतं तत्पितरः पिबंति ऊर्जाश्च सौम्याश्च तथैव कल्पाः॥२६॥

सूर्येण गोभिश्च समृद्धि ताभिरद्भिः पुनश्चैव समुज्झिताभिः॥  
तथैषधीभिः सततं पिबंति अत्यंत पानेन क्षुधा जयंति॥२७॥

मासार्घतृप्तिस्तु मताभिरद्भिर्मासेन तृप्तिः स्वधया पितॄणाम्॥  
अनेनशश्वद्विदधातिमर्त्यं त्वयं जगच्चैव बिभर्तिगोभिः॥२८॥

अहोरात्रं रथे नासावेकचक्रेण वैभ्रमन्॥  
सप्तद्वीपसमुद्रांतं भयैः सह॥२९॥

छंदोभिर्वाजि रूपैस्तैर्यतश्च क्रंततः स्थितैः॥  
कामरूपैः सकृद्युक्तैरंतरस्थैर्मनोजवैः॥३०॥

हरिभिरव्ययैर्वश्यैः क्षुधाश्रमविवर्जितैः॥  
व्द्यशीतिमंडलशतमीहंत्यब्देनवैहयाः॥३१॥

बाह्यतोभ्यंतरं चैव मंडलं दिवसक्रमात्॥  
कल्पादौ संप्रयुक्तास्तेव हत्या भूतसंप्लवम्॥३२॥

आवृतावालखिल्यैस्तैर्भ्रमंति तान्य हानि तु॥  
ग्रथितैः स्वैर्वचोभिस्तु स्तूयमानो महर्षिभिः॥३३॥

सेव्यतेनृत्यगीतैश्च गंधर्वैरप्सरोगणैः॥  
पतंगः पतगैरश्वैर्वसते भ्रमयन्दिवि॥३४॥

वीथ्याग्र्यया विचरते नक्षत्राणि यथा शशी॥  
मध्यगश्चामरावत्यां यदा भवति भास्करः॥३५॥

वैवस्वते संयमने उत्तिष्ठन्दृश्यते तदा॥  
सुखायामर्धरात्रं तु विभायामस्तमेति च॥३६॥

वैवस्वते संयमने मध्यमस्तुरविर्य

दा॥  
सुखायामथ वारुण्यामुत्तिष्ठन्दृश्यते तदा॥३७॥

राज्यर्धं चामरावत्यामस्तमेति यमस्यवै॥  
सोमपुर्यां विभायां तु मध्यगश्चार्यमायदा॥३८॥

मोहेंद्रस्य अमरावत्यामुत्तिष्टति दिवाकरः॥  
अर्धरात्रं संयमने वारुण्यामस्तमेति च॥३९॥

एवं चतुर्षु पार्थेषु मेरोः कुर्वन्प्रदक्षिणम्॥  
उदयास्तमने चासावुत्तिष्ठति पुनः पुनः॥४०॥

पूर्वाह्णे च पराह्णे च द्वौ द्वौ देवालयौ पुनः॥  
तपत्येकंतु मध्याह्ने ताभिरेवगभस्तिभिः॥४१॥

उदितो वर्धमानाभि रामध्याह्नात्तपेद्रविः॥  
ततः परंह्नसंतीभिर्गोभिरस्तं नियच्छति॥४२॥

यत्रोद्यन्दृश्यते सूर्यः सतेषामुदयः स्मृतः॥  
प्रणाशं गच्छतेयत्र सतेषामस्तमुच्यते॥४३॥

एवं पुष्करमध्ये न तदासर्पति भास्करः॥  
त्रिंशद्भागं तु मेदिन्या मुहूर्तेन सगच्छति॥४४॥

योजनाग्रेण संख्यांतु[^418] मुहूर्तस्य निबोधमे॥  
पूर्णशतसहस्राणां[^419] सहस्रंतुत्रिलोचन॥४५॥

[^418]: "संरक्षाम्–इ०पा०।"

[^419]: "त्रिंशच्छतसहस्राणाम्–इ०पा०। "

पंचाशञ्च तथाल्पानि सहस्राण्यधिकानितु॥  
मौहूर्तिकी गतिषा सूर्यस्यतु विधीयते॥४६॥

योजनानां सहस्रे द्वे द्वे शतेद्वेच योजने॥  
निमेषांतर मात्रेण दिवि सूर्यः प्रसर्पति॥४७॥

सशीघ्रमेव पर्येति भास्करोऽलातचक्रवत्॥  
भ्रमन्वै भ्रममाणेषु ऋक्षेषु विचरत्यसौ॥४८॥

इंद्रः पूजयते सूर्यमुत्तिष्टं दिनेदिने॥  
मध्याह्नेच यमः पश्चादस्तयां तमपांपतिः॥४९॥

सोमस्तथार्धरात्रे तु सदा पूजयते रविम्॥  
विष्णुर्भवानहं रुद्रः पूजयामनिशाक्षये[^420]॥५०॥

[^420]: "पूजयन्ति–इ०, पूजयामः–इ०च पा०।"

एवमग्निर्निर्ऋतिश्च वायुरीशान एवच॥

पूजयंति क्रमेणैव भ्रममाणं दिवाकरम्॥  
श्रेयोर्थं देवशार्दूल सर्वेब्रह्मादयः सुराः॥५१॥

 इति श्रीभविष्ये महापुराणे रथसप्तमीकल्पे सुर्यगतिवर्णनंनामत्रिपंचाशत्तमोऽध्यायः॥५३॥॥६॥

॥रुद्रउवाच॥

अहो हंसस्य माहात्म्यं वर्णितं भवते दृशम्॥  
कथ्यतां पुनरेवेदं माहात्म्यं भास्करस्यतु॥१॥

॥ब्रह्मोवाच॥

आदित्यमंत्रमखिलं त्रैलोक्यं सचराचरम्॥  
भवत्यस्माज्जगत्सर्वं सदेवासुरमानुषम्॥२॥

रुद्रें द्रोपेंद्र्चंद्राणां विप्रेंद्रत्रिदिवौकसाम्॥  
महाद्युतिमतां कृत्स्नंतेजोयत् सार्वलौकिकम्॥३॥

सर्वात्मा सर्वलोकेशो देवदेवः प्रजापतिः॥  
सूर्य एष त्रिलोकस्य मूलं परमदैवतम्॥४॥

अग्नौ प्रास्ताहुतिः सम्यगादित्यमुपतिष्ठति॥  
आदित्या ज्जायते वृष्टिर्वृष्टेरन्नं ततः प्रजाः॥५॥

सूर्यात्प्रसूयते सर्वं[^421] तत्रचैव प्रलीयते॥  
भावाभावौहिला कानामादित्यान्निः सृतौपुरा॥६॥

[^421]: "विश्वम्–इ०पा०।"

एतत्तुध्यानिनां ध्यानं मोक्षं चाप्येष मोक्षिणाम्॥  
अत्र गच्छंति निर्वाणं जायंते ऽस्मात्पुनःप्रजाः॥७॥

**क्षणा मुहूर्ता दिवसानिशाः पक्षाश्चनित्यशः॥**

मासाः संवत्सराश्चैव ऋतवोऽथयुगानिच॥८॥

सदादित्या दृतेह्येषा कालसंख्यान विद्यते॥  
कालादृतेन नियमोनाग्निर्न[^815] हवनक्रिया॥९॥

[^815]: # "नाग्नेर्विहरणक्रिया–इ०पा०।"

ऋतू[^422] नामविभागाच्च पुष्पमूलफलं कुतः॥  
कुतः सस्यविनिष्पत्ति स्तृणौषधिगणाः[^423] कुतः॥१०॥

[^422]: "ऋतुनामविभागश्च–इ०पा०।"

[^423]: "स्वापजागरणाः कुतः–इ०पा०।"

अभावो व्यवहाराणां जंतूनां दिविचेह च॥  
जगत्प्रतपनमृते भास्करं वारितस्करम्॥११॥

नावृष्ट्या तपते सूर्योनावृष्ट्या परिविश्यते॥  
नावृष्ट्या विकृतिं धत्तेवारिणा दीप्यते रविः॥१२॥

वसंते कपिलः सूर्योग्रीष्मे कांचन सप्रभः॥  
श्वेतोवर्णेन वर्षासु पांडुः शरदिभास्करः॥१३॥

हेमंते ताम्रवर्णस्तु शिशिरे लोहितो रविः॥  
इतिवर्णाः समाख्याताः शृणु वर्णफलंहर॥१४॥

कृष्णोभयाय जगतस्ताम्रः सेनापति विनाशयति॥  
पीतो नरेंद्रपुत्रं श्वेतस्तु पुरोहितं हंति॥१५॥

चित्रोथ वापि धूम्रो रवी रश्मि व्याकुलं करोत्युच्चैः॥  
तस्करशस्त्र निपातैर्यदिन सलिलमाशु पातयति॥१६॥

इति श्रीभविष्ये महापुराणे रथसप्तमीकल्पे सूर्यमहिमवर्णनंनाम चतुःपंचाशत्तमोऽध्यायः॥५४॥६६॥

॥रुद्रउवाच॥

रथयात्रा कथं कार्या भास्करस्येह मानवैः॥  
फलं चकिं भवेत्तेषां यात्रां कुर्वति येरवेः[^424]॥१॥

[^424]: "नराः–इ०पा०।"

विधिनाकेन कर्तव्या कस्मिन्काले सुरोत्तम॥  
कथं च भ्रामयेद् देवं रथारूढं[^425] दिवाकरम्॥२॥

[^425]: "रविं च नभसि स्थितम्–इ०पा०।"

देवस्य ये रथं भक्त्या भ्रामयंति वर्हति च॥  
तेषां च किं फलं प्रोक्तं ये च नृत्यकरानंराः॥३॥

भ्रमंति ये च देवेन नृत्यगीतपरायणाः॥  
प्रजागरं च कुर्वंति भक्त्त्या श्रद्धा समन्विताः॥४॥

तेषां च किं फलं प्रोक्तं रथं यच्छंति[^426] येरवेः॥  
बलिं भक्तं च ये भक्तत्या दशाहायिक भोजनम्॥५॥

[^426]: "गच्छति–इ०पा०।"

एतन्मे ब्रूहि निखिलं सुरज्येष्ठ सविस्तरम्॥  
लोकानां श्रेयसे देवपरं कौतहलं हिमे॥६॥

॥ब्रह्मोवाच॥

साधु पृष्टोऽस्मि भूतेश गणेशोसि त्रिलोचन॥  
शृणुष्वैक मनावच्मि यथा प्रश्नं सविस्तरम्॥७॥

देवस्य रथयात्रे यं भास्करस्य महात्मनः॥  
इंद्रोत्सवं तथा रुद्रमयाह्येतौ प्रकीर्तितौ॥८॥

मर्त्यलोके शांतिहेतोर्लोकानां लोकपूजित॥९॥

प्रवर्तिता बुभौ यस्मिन्देशे देवमहोत्सवौ॥  
न तत्रोपद्रवाः संति राजतस्करसंभवाः॥१०॥

तस्मात्कार्याविमौ भक्त्या दुर्भिक्षस्यह शांतये॥  
शुक्लपक्षे तु सप्तम्यां मासिभाद्रपदे हर॥११॥

घृतेनाभ्यं गयेद् देवं पंचपूतां गजेनवै॥  
अभ्यंगयेद् ग्रहेशं यः सर्षपैः श्रद्धयान्वितः॥१२॥

**दिनेदिने जगन्नाथं प्रविष्टं वर्णके**

रविम्॥

स गच्छेद्यानमारूढोगैरिकं किंकिणीकृतम्॥१३॥

वैश्वानरपुरं दिव्यं गंधर्वाप्सरशोभितम्॥  

शाल्योदनं खंडमिश्रं वज्रं वज्रसमन्वितम्॥१४॥

वर्णभक्तं प्रयच्छेद्यो भास्कराय दिनेदिने॥  
आरूढः सविमानं तुज्वालामालाकुलं शुभम्॥१५॥

गच्छेन्मम पुरं देवं स्तूयमानो महर्षिभिः॥  
तस्मात्सर्वप्रयत्नेन भास्कराय नरैः शिव॥१६॥

वर्णभक्तं प्रदातव्यं प्रविष्टस्येह वर्णकम्॥  
घृतपूर्णं खंडवेष्टं कासारं मोदकं पयः॥१७॥

दध्योदनं पायसं च संयावं गुडपूपकान्॥  
ये प्रयच्छंति देवस्य भास्करस्येह वर्णकम्॥१८॥

ते गच्छंति न संदेहो नरा वै मंदिरं मम  
अहन्यहनि यो भक्त्या भास्कराय प्रयच्छति॥१९॥

अभ्यंगाय घृतं देयं स याति परमां गतिम्॥  
तथा यो वर्णभक्तं च अहन्यहनि भक्तितः॥२०॥

स प्राप्येह शुभान्कामान्गच्छेत्स भवसालयम्॥  
चूर्णमुद्वर्तनायेह यः प्रयच्छेच्छुभं रवेः॥२१॥

स याति परमं स्थानं यत्र देवो दिवाकरः॥  
ततस्तं स्नापयेद्देवं पौषेमासि विधानतः॥२२॥

सप्तम्यां शुक्लपक्षस्य शृणुष्वैकमनास्तथा॥  
तीर्थोदकमुपानीय अन्यद्वाथ जलं शुभम्॥२३॥

वेदोक्तेन विधानेन प्रतिमां स्थापयेद्बुधः॥  
यजेद्धि तीर्थनामानि मनसा संस्मरन्बुधः॥२४॥

प्रयागं पुष्करं देवं कुरुक्षेत्रं च नैमिषम्॥  
पृथूदकं चंद्रभागां शोणं गोकर्णमेव च॥२५॥

ब्रह्मावर्तं कुशावर्तं बिल्वकं नीलपर्वतम्॥  
गंगाद्वारं तथा पुण्यं गंगासागरमेव च॥२६॥

कालप्रियं मित्रवनं शुंडीरस्वामिनं तथा॥  
चक्रतीर्थं तथा पुण्यं रामतीर्थं तथा शिवम्॥२७॥

वितस्ता हर्षपंथा वै तथा वै देविका स्मृता॥  
गंगा सरस्वती सिंधुश्चंद्रभागा सनर्मदा॥२८॥

विपाशा यमुना तापी शिवा वेत्रवती तथा॥  
गोदावरी पयोष्णी च कृष्णा वेण्या तथा नदी॥२९॥

शतरुद्रा पुष्करिणी कौशिकी सरयूस्तथा॥  
तथान्ये सागराश्चैव सांनिध्यं कल्पयंतु वै॥३०॥

तथाश्रमाः पुण्यतमा दिव्यान्यायतनानि च॥  
एवं स्नानविधिं कृत्वा अर्चयित्वा प्रणम्य च॥३१॥

धूपमर्ध्यंप्रदत्त्वा तु प्रतिमामधिवासयेत्॥  
त्रिरात्रं सप्तरात्रं वा मासं मासार्धमेव च॥३२॥

स्थितं स्नानगृहे देवं पूजयेद्भक्तितो नरः॥  
चत्वरे लेपयेद्वेदिं चतुरस्रां शुभे कृताम्॥३३॥

चतुर्दिशं श्वेतकुंभैर्वितानवरशोभिताम्॥  
कृष्णपक्षे तु माघस्य सप्तम्यां त्रिपुरांतक॥३४॥

कृत्वाग्निकार्यं विधिवत्कृत्वा ब्राह्मणभोजनम्॥  
शंखभेरीनिनादैस्तु ब्रह्मघोषैश्च पुष्कलैः॥३५॥

पुण्याहघोषैर्विविधैर्ब्राह्मणान्स्वस्ति वाच्य च॥  
ततोऽस्य परया भक्त्यासूर्यस्य परमात्मनः॥३६॥

रथेन दर्शनीयेन किंकिणीजालमालिना॥  
सूर्यञ्च भ्रामयेद्देवं महोत्सवपुरः

सरम्॥३७॥

शक्लपक्षे तु माघस्य रथमारोपयेद्रविम्॥  
कृत्वाग्निहोमं विधिवत्तथा ब्राह्मणभोजनम्॥३८॥

प्रीणयित्वा जनं सर्वं दक्षिणाभोजनादिना॥  
प्रपूज्य ब्राह्मणान्दिव्यान्भौमांश्चापि सुवाचकान्॥३९॥

इतिहासपुराणाभ्यां वाचको ब्राह्मणोत्तमः॥  
ततो देवश्च इष्टश्च संपूज्यो यत्नतस्तदा॥४०॥

माघस्य शुक्लपक्षस्य पंचम्यामेकभक्तकम्॥  
अयाचितं चतुर्थ्यां तु षष्ठ्यां नक्तं प्रकीर्तितम्॥४१॥

सप्तम्यामुपवासं तु आश्रमाद्रोपयेद्रथम्॥  
अग्निकार्यं तु वै कृत्वा रथस्य पुरतः शिव॥४२॥

षष्ठ्यां च रात्रौ भूतेश रथस्येहाधिवासनम्॥  
ब्राह्मणान्भोजयित्वा तु दिव्यान्भौमांश्च वाचकान्॥४३॥

रथमारोपयेद्देवं सप्तभ्यांभूतभावनम्॥  
सितायां माघमासे तु तस्य देवालयाग्रतः॥४४॥

तत्रस्थस्यैव देवस्य कुर्याद्रात्रौ प्रजागरम्॥  
नानाविधैः प्रेक्षणकैर्दीपवृक्षोपशोभितैः॥४५॥

शंखतूर्यनिनादैश्च ब्रह्मघोषैश्च पुष्कलैः॥  
कुर्यात्प्रजागरं भक्त्या देवस्य पुरतो निशि॥४६॥

ततोष्टम्यां च यत्नेन देवं रथगतं नयेत्॥  
नगरस्योत्तरं द्वारं शंखभेरीनिनादितम्॥४७॥

ततः पूर्वं दक्षिणं च द्वारं चापि तथा परम्॥  
एवं हि क्रियमाणायां यात्रायां वत्सरावधौ॥४८॥

मानवाः सुखमेधंते राजा जयति चाहितात्॥  
नीरुजश्च जनाः सर्वे गवां शांतिर्भवेत्तथा॥४९॥

कर्तारश्चापि यात्रायाः स्वर्गभाजो भवंति हि।  
वोढारश्च तथा वत्स सूर्यलोकं व्रजंति वै॥५०॥

॥रुद्रउवाच॥

कथं संचाल्यते ब्रह्मन्स्थापिता प्रतिमा सकृत्॥  
एतन्मे वद देवेश सुमहान्संशयो हिमे॥५१॥

॥ब्रह्मोवाच॥

पूर्वमेव सहस्रांशोर्यानहेतोर्महात्मनः॥  
संवत्सरस्यावयवैः कल्पितो[^427]ऽस्य रथो मया॥५२॥

[^427]: " कथितः - इ०पा०। "

सर्वेषां तु रथानां वैसरथः प्रथमः स्मृतः॥  
तं दृष्ट्वा ततस्त्वन्ये स्यंदना विश्वकर्मणा॥५३॥

कल्पिताः सर्वदेवानां सोमादीनामनेकशः॥  
विश्वकर्मकृतं प्राप्य रथं देवेन पुत्रक॥५४॥

पूजार्थमात्मनो दत्तं मनवे सत्कुलोद्वह \।\।  
मनुनेक्ष्वाकवे दत्तं मर्त्यैः संपूज्यतां रविः॥५५॥

अतस्तु रथयानेन चालनं[^428] विहितं रवेः॥  
तस्मान्न चालने दोषः सवितुश्चल एव सः॥५६॥

[^428]: "वाहनम् - इ०पा०।"

यस्माद्रयेन पर्येति भास्करः पृथिवीमिमाम्॥  
गच्छन्न दृश्यते चैतन्मंडलं सवितुस्तथा॥५७॥

अदृष्टं चलतेयस्मात्तस्माद्वै पार्वतीप्रिय॥  
तदेवं रथयात्रासु दृष्टं भानोर्मनीषिभिः॥५८॥

अन्येषां चालनं नेष्टं देवानां पार्वतीप्रिय॥  
ब्रह्मविष्णुशिवादीनां स्थापितानां विधानतः॥५९॥

तस्माद्रथेन देवस्य यात्रा कार्या विधानतः॥

प्रजानामिह शांत्यर्थं प्रतिसंवत्सरं सदा॥६०॥

कांचनो वाथ रौप्यो वा दृढदारुमयोऽपिवा॥  
दृढाक्षयुगचक्रश्च रथः कार्यः सुयंत्रितः॥६१॥

तस्मिन्रथवरे श्रेष्ठे कल्पिते सुमनोरमे॥  
आरोप्य प्रतिमां यत्नाद्योजयेद्वाजिनः शुभान्॥६२॥

हरिल्लक्षणसंपन्नान्सुमुखान्वशवर्तिनः॥  
कुंकुमेन समालब्धांश्चामरस्रग्विभूषितान्॥६३॥

सदश्वान्योजयित्वा तु रथस्यार्धंप्रदाय च॥  
विबुधान्पूजयित्वा तु धूपमाल्यानुलेपनैः॥६४॥

आहारैर्विविधैश्चापि भोजयित्वा द्विजोत्तमान्॥  
दीनांधकृपणादींश्च सर्वान्संतर्प्य शक्तितः[^429]॥६५॥

[^429]: "यत्नतः - इ० पा०। "

न कंचिद्विमुखं कुर्यादुत्तमाधममध्यमम्॥  
सूर्यक्रतौ तु वितते एवमाहुर्मनीषिणः॥६६॥

यश्चिंतयति भग्नाशः क्षुधातावत्प्रपीडितः॥  
अदातुर्हि पितॄंस्तेन स्वर्गस्थानपि पातयेत्॥६७॥

यज्ञश्च दक्षिणाहीनःसवितुर्न प्रशस्यते॥  
तस्मान्नानाविधैः कामैर्भक्ष्यलेह्यसमन्वितैः॥६८॥

पूजयित्वा[^430] जनं सर्वमिममुच्चारयेन्मनुम्॥  
बलिं गृह्णंतु मेदेवा आदित्या वसवस्तथा॥६९॥

[^430]: "प्रीणयित्वा - इ०पा०।"

मरुतोथाश्विनौ रुद्राः सुपर्णाः पन्नगा ग्रहाः॥  
असुरा यातुधानाश्च[^431] रथस्था यास्तु देवताः॥७०॥

[^431]: "यातुधानाद्याः - इ०पा०। "

दिग्पाला लोकपालाश्च येच विघ्नविनायकाः॥  
जगतः स्वस्ति कुर्वंतु येच दिव्या महर्षयः॥७१॥

माविघ्नं मा च मे पापं मा च मे परिपंथिनः॥  
सौम्या भवंतु तृप्ताश्च देवाभूतगणास्तथा॥७२॥

वामदेव्यैः पवित्रैश्च मानस्तोकरथंतरैः॥  
आकृष्णेन रजसा ऋचमेकामुदाहरेत्॥७३॥

ततःपुण्याहशब्देनकृतवादित्रनिःस्वनैः॥  
रथक्रमणकं कुर्याद्वर्त्मना सुसमेन तु॥  
पुरुषैश्चापि वोढव्यः सूर्यभक्तिसमन्वितैः॥७४॥

सुकृतैः प्रग्रहै[^432]र्दांतैर्वलीवर्द्दैरथापि वा॥  
यथा पर्यटनं च स्याद्विषमे पथि गच्छतः॥७५॥

[^432]: "सुग्रहैः - इ०पा०।"

उपवासस्थितैर्विप्रैर्दिव्यैर्भौमैश्च सुव्रतैः॥  
त्रिंशद्भिः षोडशैर्वापि प्रतिमां भास्करस्य तु॥७६॥

स्थानात्प्रचाल्य वैरुद्र रथमारोपयेच्छनैः॥  
राज्ञी च निक्षुभारुद्र भार्येतस्य महात्मनः॥७७॥

शनैरारोपयेद्रुद्र उभयोः पार्श्वयो रथे॥  
निक्षुभां दक्षिणे पार्श्वे राज्ञीं चाप्युत्तरे तथा॥७८॥

द्वावेव ब्राह्मणौतस्मिन्द्रिव्यो भौमश्च पार्श्वयोः॥  
ब्रह्मकल्पस्तथा भौमः कूबरस्योपरि स्थितः॥७९॥

गरुडं पृष्ठतश्चास्य वल्गमानं प्रकल्पयेत्॥  
आतपत्रं तथा श्वेतं स्वर्णदंडमनौपमम्॥८०॥

सुवर्णविंदुभिश्चित्रं मणिमुक्ताफलोज्ज्वलम्॥  
ततस्त्विन्द्रधनुःप्रख्यं स्वर्णदंडमथाव्रणम्॥८१॥

ध्वजं प्रकल्पयेत्तस्य पताकाभिरलंकृतम्॥  
नानावर्णाभि भूतेश  

सप्तभिः कामनाशन॥८२॥

ध्वजोपरिचरं[^433] व्योम अरुणाधिष्ठितं भवेत्॥  
रथतुंङगतान्विप्रान्नयेद्रथवरं रवेः॥८३॥

[^433]: "परम् - इ०पा०।"

सारथ्यं रुद्र कुर्याद्वै श्रेयोऽर्थमात्मनः सदा॥  
नारुहेत रथेऽश्रद्धो[^434]यदीच्छेच्छ्रेय आत्मनः॥८४॥

[^434]: "शूद्रः - इ०पा०। "

रथमारोहतस्तस्य क्षयं गच्छति संततिः॥  
सरथो देवदेवस्य वोढव्यो ब्राह्मणैः सदा॥८५॥

क्षत्रियैश्चापि वैश्यैश्च नतु शुद्रैःकदाचन॥  
येत्वन्यदेवताभक्ता येच मद्यप्रवर्तकाः॥८६॥

नैतैः शूद्रैश्चवोढव्य इतरैस्तु सदोह्यते॥  
उपवासव्रतोपेतैर्वोढव्यः पार्वतीप्रिय॥८७॥

स्वस्थानाच्चलितो रुद्रपूर्वद्वारं ब्रजेत[^435] वै॥  
दिनमेकं वसेत्तत्र पूज्यमानो नृपेण वै॥८८॥

[^435]: "बजेद्रवेः - इ० पा०। "

नानाविधैः प्रेक्षणकैः पुराणश्रवणेन च॥  
नानाविधैर्ब्रह्मघोषैर्ब्राह्मणानां च तर्पणैः॥८९॥

स्थित्वा तु अष्टम्यंतं तुनवम्यां चलते पुनः॥  
व्रजेत दक्षिणं द्वारं नगरस्य त्रिलोचनः॥९०॥

तत्रापि दिनमेकं तु तिष्ठतेंधकसूदन॥  
स्थितेत्रतैः पूज्यमानो यथा राज्ञा तथा नृपैः॥९१॥

तस्मादपि चलेद्भद्रद्वारं पश्चात्ततोत्तराम्॥  
तत्रापि पूज्यः शूद्रैस्तु विधिवत्प्रियदर्शन॥९२॥

तस्माच्च चलते रुद्र वजेन्मध्यं पुरस्य तु॥  
तत्रस्थं पूजयंतिस्मब्राह्मणाः श्रद्धयाऽन्विताः॥९३॥

शंखवादित्रनिर्घोषैस्तथा प्रेक्षणकैर्वरैः।  
ब्रह्मघोषैश्च विविधैः समंताद्दीपकैः शुभैः॥९४॥

नानाविधैर्वित्तदानैब्राह्मणानां च तर्पणैः॥  
दीनांधकृपणानां च तर्पणैस्त्रिपुरांतक॥९५॥

पुरमध्यात्तु चलितैस्तिष्ठेत्प्राप्य स्वमंदिरम्॥  
इत्थं प्राप्य स्थितं देवं पुरतो मंदिरस्य तु॥९६॥

तत्र स्थितः पूजनीयो भवेत्पौरेण कृत्स्नशः॥  
पूज्यमानस्त्वहोरात्रं रथारूढस्तुतिष्ठति॥९७॥

अपरे दिने व्रजेत्स्थानं तच्चिरंतनमादरात्॥  
त्रयोदश्यां व्यतीतायां चतुर्दश्यां त्रिलोचन॥९८॥

सदैवं भ्रामयेद्देवं ग्रहेशं दुरितापहम्॥  
परिवारयुतं रुद्र सानुगं परमेश्वरम्॥९९॥

 इतिश्रीभविष्ये महापुराणे ब्राह्मेपर्वणि रथसप्तमीकल्पे रथयात्रावर्णनं नाम पंचपंचाशत्तमोऽध्यायः॥५५॥छ॥

॥श्रीरुद्रउवाच॥

कथं प्रचालयेद्ब्रह्मन्रथस्थं तमनाशनम्॥  
अनुगाश्च कथं चास्य के च ते अनुगाःक्रमात्॥१॥

भूयोभूयः सुरश्रेष्ठ विस्तरान्मम श्रेयसे॥  
वदि[^436]सर्वं जगन्नाथ परं कौतूहलं हि मे॥२॥

[^436]: "वक्षि- इ०पा०।"

॥ब्रह्मोवाच॥

शनैर्नयेद्रथं रुद्र वर्त्मनातु समेन तु॥  
यथा पर्यटनं तस्माद्विषमे पथि गच्छतः॥३॥

प्रतीहाररथं पूर्वं नयेन्मार्गविशुद्धये॥  
तस्मादनंतरं रुद्र दंडनायकमादरात्॥४॥

पिंगलं च ततस्तस्य पृष्ठगं चादरान्नयेत्॥  
रक्षको द्वारको यस्माद्र

थारूढौ तु पृष्ठतः॥५॥

रथारूढस्तथा दिंडी देवस्य पुरतः स्थितः॥  
तस्मादपि तथा रुद्रलेखको भास्करप्रियः॥६॥

शनैःशनैर्नयेद्रुद्र रथं देवस्य यत्नतः॥  
युगाक्षचक्रभंगो वा यथा न स्यात्रिलोचन॥७॥

ईषाभंगे द्विजभयं भगनेऽक्षे क्षत्रियक्षयः॥  
तुलाभंगे तु वैश्यानां शय्याशूद्रक्षयो भवेत्॥८॥

युगभंगे त्वनावृष्टिः पीठभंगे प्रजाभयम्॥  
परचक्रागमं[^437] विद्याच्चक्रभंगे रथस्य तु॥९॥

[^437]: "भयम्-इ०पा०।"

ध्वजस्य पतने चापि नृपभंगं विनिर्दिशेत्॥  
प्रतिमाव्यं[^438]गितायां तु राज्ञो मरणमादिशेत्॥१०॥

[^438]: "प्रतिमायाम्-इ०पा०।"

छत्रभंगाद्भयं रुद्र युवराज्ञो विनिर्दिशेत्॥  
उत्पन्नेष्वेवमाद्येषु उत्पातेष्वशुभेषु च॥११॥

वलिकर्म पुनः कुर्याच्छांतिहोमं तथैव च॥  
ब्राह्मणान्वाचयद्भूयो दद्याद्दानानि चैव हि॥१२॥

पूर्वोत्तरे च दिग्भागे रथस्याग्निं प्रकल्पयेत्॥  
समिद्भिस्तु घृताक्ताभिर्होमयेज्जातवेदसम्॥१३॥

स्वाहाकारान्वदन्सम्यग्दैवतेभ्यस्त्वनुक्रमात्॥  
ग्रहेभ्यश्च प्रजाभ्यश्च नामान्युद्दिश्य होमयेत्॥१४॥

प्रथमं चाग्नये स्वाहा स्वाहा सोमाय चैवहि॥  
स्वाहा प्रजापतये च दद्यादाहुतयः क्रमात्॥१५॥

स्वस्त्यस्त्विह च विप्रेभ्यः स्वस्ति राज्ञे तथैव च।  
गोभ्यःस्वस्ति प्रजाभ्यश्च जगतः शांतिरस्तु वै॥१६॥

शंनोऽस्तु द्विपदे नित्यं शांतिरस्तु चतुष्पदे॥  
शंप्रजाभ्यस्तथैवास्तु शंसदात्मनि चास्तु वै॥१७॥

भूःशांतिरस्तु देवेश भुवः शांतिस्तथैव च ।  
स्वश्चैवास्तु तथा शांतिः सर्वत्रास्तु तथा रवेः॥१८॥

त्वं देव जगतः स्रष्टा पोष्टा चैवत्वमेव हि॥  
प्रजापाल ग्रहेशान शांतिं कुरु दिवस्पते॥१९॥

इदमन्यच्च वक्ष्यामि शांत्याः परमकारणम्॥  
यात्राकारणभूतस्य पुरुषस्य स्वजन्मनः॥२०॥

दुःस्थान्ग्रहांश्चविज्ञाय ग्रहशांतिं समाचरेत्[^439]॥  
प्रादेशमात्राः कर्तव्याः समिधोऽथ प्रमाणतः॥२१॥

[^439]: "दुष्टा ग्रहाश्च विज्ञेयाः पूजाशांतिं समाचरेत् - इ०पा०।"

अर्कमय्यः सदाकार्याः पालाश्यः शशिनः स्मृताः॥  
खादिर्यश्चैव भौमाय अपामार्ग्योऽथसोमजे॥२२॥

आश्वत्था अथजीवाय औदुंबर्यः सिताय च॥  
असिताय शमीमय्यो दूर्वाः कार्यास्तु राहवे॥२३॥

केतवेतुकुशाः कार्यादक्षिणाश्चाप्यतः शृणु॥  
सूर्याय शोभनां धेनुं शंखं दद्यादथेंदवे॥२४॥

रक्तमनड्वाहं भौमाय कांचनं सोमसूनवे॥  
जीवाय वाससी देये शुक्रायाश्वं सितं हर॥२५॥

शनैश्चराय गांनीलां राहवे भांडपायसम्॥  
छागं तु केतवे दद्याच्छृण्वेषां भोजनान्यपि॥२६॥

गुडौदनं तु सूर्याय सोमाय घृतपायसम्॥  
हविष्यमन्नं भौमायक्षीरान्नं सोममूनवे॥२७॥

दध्योदनं तु जीवाय शुक्रायाथ घृताशनम्॥  
तिलपिष्टांश्च माषांश्च सूर्यपुत्राय दापयेत्॥२८॥

राहवे दापयेन्मांसं केतवे चित्रमोदनम्॥  
सौवीरमानालं च स्विन्नबीजं च कांजिकम्॥२९॥

यथा वाणप्रहाराणां वारणं कवचं स्मृतम्॥  
तथादैवोपघातानां शांतिर्भवति वारणम्॥३०॥

अहिंसकस्य दांतस्य धर्मार्जितधनस्य च॥  
नित्यं च नियमस्थस्य सदा सानुग्रहा ग्रहाः॥३१॥

ग्रहाः पूज्याः सदा रुद्र इच्छता विपुलं यशः॥  
श्रीकामः शांतिकामो वा ग्रहयज्ञं समाचरेत्॥३२॥

वृष्ट्यायुः पुष्टिकामो वा तथैवाभिचरन्पुनः॥  
यानपत्या भवेन्नारी दुःप्रजाश्चापि या भवेत्॥३३॥

बाला यस्याः प्रमीयंते या च कन्याप्रजा भवेत्॥  
राज्यभ्रष्टो नृपो यस्तु दीर्घरोगी चयो भवेत्॥३४॥

ग्रहयज्ञः स्मृतस्तेषां मानवानां मनीषिभिः॥  
तस्मादसौ सदाकार्यः श्रेयोऽर्थं जानता हर॥३५॥

दत्तपुष्पः कूरदृक्च पुष्पजोधिषण स्तथा॥  
सितासितौ तथा रुद्र उपरागः शिखी तथा॥३६॥

एतेग्रहा महाबाहो विद्वद्भिः पूजिताः सदा॥  
ताम्रकात्स्फाटिकाद्रक्तचंदनात्स्वर्णकादपि॥३७॥

राजतादायसात्सीसाद्ग्रहाः कार्याः प्रयत्नतः[^440]॥  
स्वर्णैर्वाथ पटेलेख्या यथाशास्त्रं महेश्वरः[^441]॥३८॥

[^440]: "यथाक्रमम् - इ०पा०।"

[^441]: "त्रिलोचन - इ०पा०।"

यथावर्णं प्रदेयानि वासांसि कुसुमानि च॥  
गंधाश्च वलयश्चैव धूपो देयश्च गुग्गुलः॥३९॥

कर्तव्यामंत्र[^442]वंतश्च चरवः प्रतिदैवतम्॥  
आकृष्णेन इमं देवा अग्निर्मूर्धा दिवः ककुत्॥४०॥

[^442]: "मनु - इ०पा०।"

उद्बुध्यस्व यथासंख्यमृच एताः प्रकीर्तिताः॥  
बृहस्पते अतियदर्यस्तथैवान्नात्परिस्रुतः॥४१॥

शंनो देवी तथा कांडात्केतुं कृण्वन्निमाः क्रमात्॥  
पूर्वोक्ताः समिधस्त्वत्र यथाशास्त्रं प्रहोमयेत्॥४२॥

एकैकस्याष्टशतकमष्टाविंशतिरेव वा॥  
होतव्या मधुसर्पिर्भ्यां दध्नाचैव समन्विताः॥४३॥

पूर्वोक्त भोजनं यद्धिब्राह्मणेभ्यो निवेदयेत्॥  
शक्तितो वा यथालाभं दक्षिणात्वत्वविधानतः[^443]॥४४॥

[^443]: "च विशेषतः -इ०पा०। "

यश्व यस्य यदादुःस्थः स तं यत्नेन पूजयेत्॥  
मयैषां[^444] हिवरोदत्तः पूजिताः पूजयिष्यथ॥४५॥

[^444]: " अमीषाम् - इ०पा०। "

ग्रहाधीना नरेंद्राणामुच्छ्रयाः पतनानि च॥  
भावाभावौ च जगतस्तस्मात्पूज्यतमाग्रहाः॥४६॥

ग्रहा गावो नरेंद्राश्च गुरवो ब्राह्मणास्तथा॥  
पूजिताः पूजयंत्येते निर्दहंत्यपमानिताः॥४७॥

यथा समुत्थितं यंत्रं यंत्रेणैव प्रहन्यते॥  
तथा समुत्थितां पीडां ग्रहशांत्या प्रशामयेत्[^445]॥४८॥

[^445]: "शांतिः प्रशोधयेत् - इ०पा०।"

यज्विनां सत्यवाक्यानां तथा नित्योपवासिनाम्[^446]॥  
जपहोमपराणां च सर्वं दुष्टं प्रशाम्यति॥४९॥

[^446]: "सेविनाम् - इ०पा०।"

एवं

कृत्वा प्रजाशांतिं कृत्वा च स्वस्तिवाचनम्॥  
पुनः सज्जं रथं कृत्वा कुर्यात्प्रक्रमणंं हर॥५०॥

मार्गं शेषं नयित्वा तु नयेद्दवालयं रविम्॥  
पूजयित्वा ततः पूर्वा[^447] याः प्रोक्ता रथदेवताः॥५१॥

[^447]: "सर्वाः-इ०पा०।"

यथा पूज्या ग्रहाः सर्वे उत्पातेषु त्रिलोचन॥  
रथदेवास्तथा[^448] पूज्या याः स्थिता रथमाश्रिताः॥५२॥

[^448]: "देवताः-इ०पा०"

 इति श्री भविष्ये महापुराणे ब्राह्मे पर्वणि सप्तमीकल्पे आदित्यमहिमवर्णनं नाम षट्पंचाशत्तमोऽध्यायः॥५६॥छ॥

॥ब्रह्मोवाच॥॥

क्षीरं यवागूर्ब्रह्मणे स्यात्परमान्नं त्रिलोचन॥  
फलानि कार्तिकेयस्य दद्याद्भूतेशप्रीतये॥  
विवस्वते मधुमांसं तथा मद्यं च सुव्रत॥१॥

पुरुहूताय भक्ष्याणि सानुगाय निवेदयेत्॥  
हविरन्नमग्नये स्यादग्रान्नं विष्णवे तथा॥२॥

राक्षसेभ्यः समैरेयं दद्यान्मांसौदनं हर॥  
संस्कृतं पिशितान्नं च रेवताय निवेदयेत्॥३॥

तिलान्नं पितृराजाय दद्यात्त्रिपुरसूदन॥  
आश्विनाभ्यामपूपांस्तु वसुभ्यो मांसमोदनम्॥४॥

पितृभ्यः पायसं दद्याद्वृताक्तं मधुना सह॥  
कात्यायन्यै यवागूं च श्रियै दद्यात्तथा दधि॥५॥

सरस्वत्यै त्रिमधुरं वरुणायेक्षुरसौदनम्॥  
खांडवान्नं[^449] धनपतावेवं मित्रे त्रिलोचन॥६॥

[^449]: " खंडं वान्नम्-इ०पा० ।"

सस्नेहेन तु तक्रेण मरुद्भयस्तर्पणं स्मृतम्॥  
मांसान्नभक्तसूपांश्च मातृभ्यो वै निवेदयेत्॥७॥

उल्लेपिकाश्च भूतेभ्यो जलं सूर्याय वै हर॥  
दद्याद्गणाधिपतये मोदकांस्त्रिपुरांतक॥८॥

शष्कुल्यस्तु नैर्ऋताय देयाः स्युर्गणनायक॥  
सर्वभक्ष्याणि विश्वेभ्यो दातव्यानि समंततः॥९॥

क्षीरौदनमृषिभ्यस्तु क्षीरं नागेभ्य एव हि॥  
सूर्यरथाय वलिं दद्यात्कुर्याद्वै सार्वभौतिकम्॥१०॥

उद्वर्तनं सुरा मांसं तद्वाहेभ्यश्च भारत॥  
आज्यं च ब्रह्मणे दद्यात्त्रयंबकाय तिलांस्तथा॥११॥

स्वाहातनये वै लाजा दातव्यास्त्रिपुरांतक॥  
भास्कराय सदा दद्यात्कोविदारं त्रिलोचन॥१२॥

राजवृक्ष्यं तथेंद्राय हविष्यं पावकाय च॥  
चक्रिणे सप्तधान्यं च गरुडे मत्स्यमोदनम्॥१३॥

यक्षेभ्यो विविधान्नानि निर्यासं रेवते त्यजेत्॥  
वैकंकतस्रजो रुद्र यमाय परिकीर्तिताः॥१४॥

देयं स्यात्कर्णिकारं तु अश्विभ्यां वृषभध्वज॥  
श्रियै पद्मानि देयानिचंडिकायै सुचंदनम्॥१५॥

नवनीतं सरस्वत्यै विनतायै तथाविषम्॥  
पुष्पाण्यप्सरसां रुद्र मालत्याः परिकीर्तयेत्॥१६॥

वरुणायाग्निमंथं तु फलं मूलं निर्ऋतये॥  
विल्वं दद्यात्कुबेराय कपित्थं मरुतां तथा॥१७॥

गंधर्वेभ्यस्त्वारग्वधं दद्यात्त्रिपुरसूदन॥

वासवेभ्यस्तु कर्पूरं दद्याद्दारुगणाधिपे॥१८॥

पितृभ्यः पिंडमूलानि भूतेभ्यश्च विभीतकम्॥  
गोभ्यो यवान्प्रदद्याद्वै मातृभ्यश्चाक्षतान्हर॥१९॥

गुग्गुलं विघ्नपतये विश्वभ्यो देयमोदनम्॥  
ऋषिभ्यो ब्रह्मवृक्ष्यं तु नागेभ्यो विषमुत्तमम्॥२०॥

भास्करस्येह देयानि सकलानि गणाधिप[^450]।  
मधुसर्पिस्तथोक्तानि गैरिकस्य त्रिलोचन॥२१॥

[^450]: "यथाविधि - इ०पा०।"

न्यग्रोधं तस्य वाहेभ्यो भक्त्यारुद्र निवेदयेत्॥  
सायं प्रातस्तु मध्यान्हे सदैकाग्रमना हर॥२२॥

सर्वेषां शक्तितो भक्त्या देहेद्धूपं[^451] विचक्षणः॥  
मंत्रतो देवशार्दूलयो यस्येह प्रकीर्तितः॥२३॥

[^451]: "देयम् - इ०पा०।"

शांत्यर्थं ब्राह्मणेभ्यस्तु तिलान्दद्याद्विचक्षणः॥  
वैश्वानरे वा जुहुयाद्घृतेन सहितान्हर॥२४॥

देवानाममृतं ह्येते पितॄणां हि स्वधामृतम्॥  
शरणं ब्राह्मणानां च सदा ह्येतान्विदुर्बुधाः॥२५॥

कश्यपस्यांगजा ह्येते पवित्राश्च तथा हर॥  
स्नानेदाने तथा होमे तर्पणे ह्यशने पराः॥२६॥

इत्थं देवान्ग्रहांश्चैव पूजयित्वा प्रयत्नतः॥  
अवतार्य रथाच्चैनं मंडले स्थापयेत्पुनः॥२७॥

कृत्वा त्वारात्रिकं यत्नाद्दीपतोययवाक्षतैः[^452]॥  
कार्पासबीजलवणतुषैर्दुर्दृष्टिशांतये॥२८॥

[^452]: "तिलाक्षतैः - इ०पा०। "

वेदीमारोपयेत्पश्चात्पत्नीभ्यां सह सुव्रत॥  
तत्रस्थं पूजयेद्देवं दिनानिदश सुव्रत॥२९॥

दशाहिकेति विख्याता या पूजा भूतले हर॥  
तया संपूजयेद्देवं चतुर्थेऽन्हि तथा हर॥३०॥

चतुर्थेहनि कर्तव्यं यत्नाद्धि स्नपनं रवेः॥  
अभ्यंगभोजनाद्यैस्तु पूजासत्कारमंडलैः॥३१॥

अनेन विधिनापूज्य दशाहानि दिवाकरम्॥  
ततो नयेत्परं स्थानं यत्तत्पूर्वमथालयम्॥३२॥

 इति श्रीभविष्ये महापुराणे ब्राह्मे पर्वणि रथसप्तमीकल्प आदित्यमहिमवर्णनं नाम सप्तपंचाशत्तमोऽध्यायः॥५७॥छ॥

॥ब्रह्मोवाच॥

अनेन विधिना यस्तु कुर्याद्वा कारयीत वा॥  
यात्रां भगवतो भक्त्या भास्करस्यामितौजसः॥१॥

स परार्धं तु वर्षाणां सूर्यलोके महीयते॥  
कुले न जायते तस्य दरिद्रो व्याधितोऽपि वा॥२॥

अभ्यंगायघृतं यस्तु भास्कराय प्रयच्छति॥  
कृते तु वर्णतिलके स गच्छेत्सुरभी[^453] पुरम्॥३॥

[^453]: "सवितुः इ०पा०। १३"

तीर्थोदकं तुयो भक्त्या गंगायाश्च तथोदकम्॥  
स्नानार्थमानयेद्यस्तु भास्करस्य त्रिलोचन॥४॥

भक्त्या वर्णत्रयं दद्याद्भास्करस्य त्रिलोचन॥  
समाप्येहाखिलान्कामान्प्राप्नुयाद्वरुणालयम्॥५॥

रक्तवर्णं तु यो दद्याद्धविष्यान्नं गुडौदनम्॥  
स गच्छेद्दीप्तिमान्रुद्र सूर्यलोकं पुरं वरम्॥६॥

गच्छेत्पुरवरे रुद्र यत्र देवः प्रजापतिः॥  
स्नापयेद्यस्तु वा भक्त्या

कृत्वा प्रजाशांतिं कृत्वा च स्वस्तिवाचनम्॥  
पुनः सज्जं रथं कृत्वा कुर्यात्प्रक्रमणंं हर॥५०॥

मार्गं शेषं नयित्वा तु नयेद्दवालयं रविम्॥  
पूजयित्वा ततः पूर्वा[^447] याः प्रोक्ता रथदेवताः॥५१॥

यथा पूज्या ग्रहाः सर्वे उत्पातेषु त्रिलोचन॥  
रथदेवास्तथा[^448] पूज्या याः स्थिता रथमाश्रिताः॥५२॥

 इति श्री भविष्ये महापुराणे ब्राह्मे पर्वणि सप्तमीकल्पे आदित्यमहिमवर्णनं नाम षट्पंचाशत्तमोऽध्यायः॥५६॥छ॥

॥ब्रह्मोवाच॥॥

क्षीरं यवागूर्ब्रह्मणे स्यात्परमान्नं त्रिलोचन॥  
फलानि कार्तिकेयस्य दद्याद्भूतेशप्रीतये॥  
विवस्वते मधुमांसं तथा मद्यं च सुव्रत॥१॥

पुरुहूताय भक्ष्याणि सानुगाय निवेदयेत्॥  
हविरन्नमग्नये स्यादग्रान्नं विष्णवे तथा॥२॥

राक्षसेभ्यः समैरेयं दद्यान्मांसौदनं हर॥  
संस्कृतं पिशितान्नं च रेवताय निवेदयेत्॥३॥

तिलान्नं पितृराजाय दद्यात्त्रिपुरसूदन॥  
आश्विनाभ्यामपूपांस्तु वसुभ्यो मांसमोदनम्॥४॥

पितृभ्यः पायसं दद्याद्वृताक्तं मधुना सह॥  
कात्यायन्यै यवागूं च श्रियै दद्यात्तथा दधि॥५॥

सरस्वत्यै त्रिमधुरं वरुणायेक्षुरसौदनम्॥  
खांडवान्नं[^449] धनपतावेवं मित्रे त्रिलोचन॥६॥

सस्नेहेन तु तक्रेण मरुद्भयस्तर्पणं स्मृतम्॥  
मांसान्नभक्तसूपांश्च मातृभ्यो वै निवेदयेत्॥७॥

उल्लेपिकाश्च भूतेभ्यो जलं सूर्याय वै हर॥  
दद्याद्गणाधिपतये मोदकांस्त्रिपुरांतक॥८॥

शष्कुल्यस्तु नैर्ऋताय देयाः स्युर्गणनायक॥  
सर्वभक्ष्याणि विश्वेभ्यो दातव्यानि समंततः॥९॥

क्षीरौदनमृषिभ्यस्तु क्षीरं नागेभ्य एव हि॥  
सूर्यरथाय वलिं दद्यात्कुर्याद्वै सार्वभौतिकम्॥१०॥

उद्वर्तनं सुरा मांसं तद्वाहेभ्यश्च भारत॥  
आज्यं च ब्रह्मणे दद्यात्त्रयंबकाय तिलांस्तथा॥११॥

स्वाहातनये वै लाजा दातव्यास्त्रिपुरांतक॥  
भास्कराय सदा दद्यात्कोविदारं त्रिलोचन॥१२॥

राजवृक्ष्यं तथेंद्राय हविष्यं पावकाय च॥  
चक्रिणे सप्तधान्यं च गरुडे मत्स्यमोदनम्॥१३॥

यक्षेभ्यो विविधान्नानि निर्यासं रेवते त्यजेत्॥  
वैकंकतस्रजो रुद्र यमाय परिकीर्तिताः॥१४॥

देयं स्यात्कर्णिकारं तु अश्विभ्यां वृषभध्वज॥  
श्रियै पद्मानि देयानिचंडिकायै सुचंदनम्॥१५॥

नवनीतं सरस्वत्यै विनतायै तथाविषम्॥  
पुष्पाण्यप्सरसां रुद्र मालत्याः परिकीर्तयेत्॥१६॥

वरुणायाग्निमंथं तु फलं मूलं निर्ऋतये॥  
विल्वं दद्यात्कुबेराय कपित्थं मरुतां तथा॥१७॥

गंधर्वेभ्यस्त्वारग्वधं दद्यात्त्रिपुरसूदन॥

तोवेदमयत्वाच्च तरणिर्लोकपूजितः॥  
रथप्रक्रमणा[^457]त्सूर्यो वोढव्यो ब्रह्मवादिभिः॥३०॥

[^457]: "रथसंक्रमणे - इ०पा०। "

उपवासपरैर्युक्तैर्वेदवेदांगपारगैः॥  
रथं तु नारुहेच्छूद्रो भास्करस्य त्रिलोचन॥३१॥

आरुह्य तरणेर्यानं व्रजेच्छूद्रो ह्यधोगतिम्॥  
यथोक्तकरणाद्रुद्र सदा शांतिर्भवेन्नृप॥३२॥

नायकश्चापि सर्वेषां देवानां तु दिवाकरः॥  
विन्यसेत्तु रथानां तु[^458] देवतायतनेषु च॥३३॥

[^458]: "हि - इ०पा०।"

ततो धूपोपहारैस्तु पूजयेत्प्रथमं रविम्॥  
दिग्देवानुचरांश्चैव पूजयेत्पूज्यते श्रिया॥३४॥

अपूज्य प्रथमं सूर्यमपरान्यस्तु पूजयेत्॥  
ततद्भूतकृतं पाद्यं न प्रगृह्णंति देवताः[^459]॥३५॥

[^459]: "ते तद्भूतकृतं पाद्यं न प्रगृह्णन्ति देवताः - इ०पा०। "

यात्राकाले तु संप्राप्ते सवितुर्दीक्षितां[^460] तनुम्॥  
येद्रक्ष्यंति नरा भक्त्याते भविष्यंत्यकल्मषाः॥३६॥

[^460]: " दक्षिणाम् - इ०पा०।"

पौर्णमास्याममावास्यां दर्शनं पुण्यदं स्मृतम्॥  
सप्तम्यां च तथा षष्ट्यांदिने तस्य रवेस्तथा॥३७॥

आषाढी कार्तिकी माघीतिथ्यःपुण्यतमाःस्मृताः॥  
महाभाग्यं तिथेः पुण्यं यथा शास्त्रेषु गीयते॥३८॥

कार्तिक्यां तु विशेषेण महाकार्तिक्युदाहृता॥  
एवं कालसमायोगाद्यात्राकालो विशिष्यते॥३९॥

दर्शनं च महापुण्यंससर्वपापहरं भवेत्॥  
उपवासपरो यस्तु तस्मिन्काले यतव्रतः॥४०॥

पूजयेत्तु[^461] रविं भक्त्या सगच्छेत्परमां गतिम्॥  
देवोऽयं यज्ञपुरुषो लोकानुग्रहकांक्षया॥४१॥

[^461]: " यः - इ०पा० ।"

प्रतिमावस्थितो भूत्वा पूजां गृह्णात्यनुग्रहात्॥  
स्नानाद्दानाज्जपाद्धोमात्संयोगाद्देवकर्मणः॥४२॥

कूर्चानां वपनाच्चैव दीक्षितः पुरुषो भवेत्॥  
कचानां वापनं कार्यं सूर्यभक्तैः सदानरैः॥४३॥

सूर्यक्रतौ शुचिस्त्वेवं दीक्षितः पुरुषो भवेत्॥  
चतुर्णामपि वर्णानां भक्त्या सूर्यस्य नित्यदा॥४४॥

एवं येऽत्र करिष्यंतिते नरा नित्यदीक्षिताः॥  
चीर्णव्रता महात्मानस्ते यास्यंति परां गतिम्॥४५॥

इत्येषा कथिता रुद्र रथयात्रा दिवस्पतेः॥  
यां श्रुत्वा वाचयित्वा च सर्वरोगैर्विमुच्यते॥४६॥

कृत्वा च विधिवद्भक्त्या याति सूर्यसदो नरः॥  
रथाह्वाकथिता रुद्र समासात्सप्तमी शुभा॥४७॥

भूयोऽपि श्रूयतां रुद्रसप्तमीं गदतो मम॥४८॥

 इति श्रीभविष्ये महापुराणे ब्राह्मेपर्वणि सप्तमीकल्पे रथयात्रावर्णनं नामाष्टपंचाशत्तमोऽध्यायः॥५८॥छ॥

॥ब्रह्मोवाच॥

माघेमासि तथा देव सिते पक्षे जितेंद्रियः॥  
पष्ट्यामुपोषितो भूत्वा गंधपुष्पोपहारतः॥१॥

पूजयित्वा दिनकरं रात्रौ तस्याग्रतः स्वपेत्॥  
विबुद्धस्त्वथ सप्तम्यां भक्त्या भानुं समर्चयेत्॥२॥

कृत्वा प्रजाशांतिं कृत्वा च स्वस्तिवाचनम्॥  
पुनः सज्जं रथं कृत्वा कुर्यात्प्रक्रमणंं हर॥५०॥

मार्गं शेषं नयित्वा तु नयेद्दवालयं रविम्॥  
पूजयित्वा ततः पूर्वा[^447] याः प्रोक्ता रथदेवताः॥५१॥

यथा पूज्या ग्रहाः सर्वे उत्पातेषु त्रिलोचन॥  
रथदेवास्तथा[^448] पूज्या याः स्थिता रथमाश्रिताः॥५२॥

 इति श्री भविष्ये महापुराणे ब्राह्मे पर्वणि सप्तमीकल्पे आदित्यमहिमवर्णनं नाम षट्पंचाशत्तमोऽध्यायः॥५६॥छ॥

॥ब्रह्मोवाच॥॥

क्षीरं यवागूर्ब्रह्मणे स्यात्परमान्नं त्रिलोचन॥  
फलानि कार्तिकेयस्य दद्याद्भूतेशप्रीतये॥  
विवस्वते मधुमांसं तथा मद्यं च सुव्रत॥१॥

पुरुहूताय भक्ष्याणि सानुगाय निवेदयेत्॥  
हविरन्नमग्नये स्यादग्रान्नं विष्णवे तथा॥२॥

राक्षसेभ्यः समैरेयं दद्यान्मांसौदनं हर॥  
संस्कृतं पिशितान्नं च रेवताय निवेदयेत्॥३॥

तिलान्नं पितृराजाय दद्यात्त्रिपुरसूदन॥  
आश्विनाभ्यामपूपांस्तु वसुभ्यो मांसमोदनम्॥४॥

पितृभ्यः पायसं दद्याद्वृताक्तं मधुना सह॥  
कात्यायन्यै यवागूं च श्रियै दद्यात्तथा दधि॥५॥

सरस्वत्यै त्रिमधुरं वरुणायेक्षुरसौदनम्॥  
खांडवान्नं[^449] धनपतावेवं मित्रे त्रिलोचन॥६॥

सस्नेहेन तु तक्रेण मरुद्भयस्तर्पणं स्मृतम्॥  
मांसान्नभक्तसूपांश्च मातृभ्यो वै निवेदयेत्॥७॥

उल्लेपिकाश्च भूतेभ्यो जलं सूर्याय वै हर॥  
दद्याद्गणाधिपतये मोदकांस्त्रिपुरांतक॥८॥

शष्कुल्यस्तु नैर्ऋताय देयाः स्युर्गणनायक॥  
सर्वभक्ष्याणि विश्वेभ्यो दातव्यानि समंततः॥९॥

क्षीरौदनमृषिभ्यस्तु क्षीरं नागेभ्य एव हि॥  
सूर्यरथाय वलिं दद्यात्कुर्याद्वै सार्वभौतिकम्॥१०॥

उद्वर्तनं सुरा मांसं तद्वाहेभ्यश्च भारत॥  
आज्यं च ब्रह्मणे दद्यात्त्रयंबकाय तिलांस्तथा॥११॥

स्वाहातनये वै लाजा दातव्यास्त्रिपुरांतक॥  
भास्कराय सदा दद्यात्कोविदारं त्रिलोचन॥१२॥

राजवृक्ष्यं तथेंद्राय हविष्यं पावकाय च॥  
चक्रिणे सप्तधान्यं च गरुडे मत्स्यमोदनम्॥१३॥

यक्षेभ्यो विविधान्नानि निर्यासं रेवते त्यजेत्॥  
वैकंकतस्रजो रुद्र यमाय परिकीर्तिताः॥१४॥

देयं स्यात्कर्णिकारं तु अश्विभ्यां वृषभध्वज॥  
श्रियै पद्मानि देयानिचंडिकायै सुचंदनम्॥१५॥

नवनीतं सरस्वत्यै विनतायै तथाविषम्॥  
पुष्पाण्यप्सरसां रुद्र मालत्याः परिकीर्तयेत्॥१६॥

वरुणायाग्निमंथं तु फलं मूलं निर्ऋतये॥  
विल्वं दद्यात्कुबेराय कपित्थं मरुतां तथा॥१७॥

गंधर्वेभ्यस्त्वारग्वधं दद्यात्त्रिपुरसूदन॥

न्मानि स्त्रियस्तु पुरुषास्तथा॥२५॥

एवंविधा सप्तमीते कथिता वृषभध्वज॥  
यां श्रुत्वा मानवो भक्त्या मुच्यते ब्रह्महत्यया॥२६॥

 इति श्रीभविष्ये महापुराणेशतसाहस्रार्धसंहितायां ब्राह्मे पर्वणि सप्तमीकल्पे रथसप्तमी माहात्म्यवर्णनं नामैकोनषष्टितमोऽध्यायः॥५९॥ छ॥

॥सुमन्तुरुवाच॥

इत्युक्त्वा स जगामाशु सुरज्येष्ठं त्रिलोचनम्॥  
रथयात्रा महाबाहो सूर्यस्यामिततेजसः॥१॥

शतानीकउवाच॥

यमाराध्य जगन्नाथं मम पूर्वपितामहाः॥  
तुष्ट्यर्थं ब्राह्मणानां तु अन्नमापुश्चतुर्विधम्॥२॥

तस्य देवस्य माहात्म्यं श्रुतं च बहुशो मया॥  
देवर्षिसिद्धमनुजैः स्तुतस्य हि दिनेदिने॥३॥

कः स्तोतुमीशस्तमजं[^465] यस्यैतत्सचराचरम्॥  
अव्ययस्याप्रमेयस्य विबुध्येदुदयाज्जगत्॥४॥

[^465]: "तपनम् - इ०पा०।"

कराभ्यां यस्य देवेशौ कविष्णू लोकपूजितौ॥  
उत्पन्नौ द्विजशार्दूल ललाटात्त्रिपुरांतकः॥५॥

यस्य देवस्य कः शक्तोवक्तुंसर्वाविभूतयः॥  
सोऽहमिच्छामि देवस्य तस्य सर्वात्मना द्विज॥६॥

श्रोतुमाराधनं येन निस्तरेयं भवार्णवम्॥  
केनोपायेन मंत्रैर्वारहस्यैः परिचर्यया॥७॥

दानैर्व्रतोपवासैर्वा होमैर्जाप्यैरथापि वा॥  
आराधितः समस्तानां क्लेशानां हानिदो भवेत्[^466]॥८॥

[^466]: "यथा - इ ०पा०।"

सैकाविद्या हि विद्यानां यया तुष्यति सर्वकृत्॥  
श्रुतानामपि तत्पुण्यं यत्रभानोः प्रकीर्तितम्॥९॥

रहस्यानां रहस्यं तद्येनहंसः प्रसीदति॥  
सैकः श्रेष्ठतमो मंत्रस्तदेकं परमं व्रतम्॥१०॥

उपोषितं च तच्छ्रेष्ठं येन भानुः प्रसीदति॥  
साचैका रसना धन्या मार्तंडं स्तौतिया सदा॥११॥

तदेकं निर्मलं चित्तं यद्गतं[^467] सततं रवौ॥  
श्लाघ्यानामपि तौ श्लाघ्याविहलोके परत्रच॥१२॥

[^467]: "यद्भूतम् - इ०, यद्दत्तम् - इ० च पा०।"

यौ सदा द्विजशार्दूल भानोः पूजाकरौ करौ॥  
तदेकं केवलं धन्यं शरीरं सर्वजंतुषु॥१३॥

यदेव पुलकोद्भासि भानोर्नामानुकीर्तने॥  
सा जिव्हा कंठतालूकमथ वा प्रतिजिव्हिका॥१४॥

अथवा सापरो रोगो या न वक्ति रवेर्गुणम्॥  
नवद्वाराणि संत्यस्मिन्पुरे पुरुषसत्तम॥१५॥

प्राकारैस्त्वावृते विष्वग्वृथा तानि विदुर्बुधाः॥  
दत्त्वावधानं यच्छब्दे विनैव रविसंस्तुतिम्॥१६॥

श्रेयसां न हि संप्राप्तौ पुरुषाणां विचेष्टितम्॥  
जन्मन्य विफला सेवाकृता याश्रित्य भास्करम्॥१७॥

दुर्गसंसारकांतारमपारमाभिधावताम्॥  
एकोभानुनमस्कारः संसारार्णवतारकः॥१८॥

रत्नानामाकरो मेरुः सर्वाश्चर्यमयं नभः॥  
तीर्थानामाश्रयं गंगादेवानामाश्रयो रविः॥१९॥

एवमादिगुणो भोगो भानोरमिततेजसः॥  
श्रुतो मे

बहुशः सिद्धैर्गीयमानस्तथामरैः॥२०॥

सोऽहमिच्छामि तं देवं सप्तलोकपरायणम्॥  
दिवाकरमशेषस्य जगतो हृद्यवस्थितम्॥२१॥

आराधयितुमीशेशं भास्करं चामितौजसम्॥  
मार्तंडं भुवनाधारं स्मृतमात्राघदारिणम्॥२२॥

 इति श्रीभविष्ये महापुराणे ब्राह्मे पर्वणि सप्तमीकल्पे सूर्यपरिचर्यावर्णनं नाम षष्टितमोऽध्यायः॥६०॥ छ॥

॥सुमंतुरुवाच॥

तमेकमक्षरं धाम परं सदसतोर्महत्॥  
भेदाभेदस्वरूपस्थं प्रणिपत्य रविं नृप॥१॥

प्रवक्ष्यामि यथापूर्वं विरिंचेन महात्मना॥  
ऋषीणां कथितं पूर्वं तंनिबोध नराधिप॥२॥

आराधनाय सवितुर्महात्मा पद्मसंभवः॥  
योगं ब्रह्मपरं प्राह महर्षीणां यथा प्रभुः॥३॥

समस्तवृत्तिसंरोधात्कैवल्यप्रतिपादकम्।  
तदा जगत्पतिर्ब्रह्मा प्रणिपत्य महर्षिभिः॥४॥

सर्वैः किलोक्तो भगवानात्मयोनिः प्रजाहितम्॥  
योयं योगो भगवता प्रोक्तो वृत्तिनिरोधजः॥५॥

प्राप्तुं शक्यः सत्वनेकैर्जन्मभिर्जगतः पते॥  
विषया दुर्जया नॄणामिंद्रियाकर्षिणः प्रभो॥६॥

वृत्तयश्चेतसश्चापि चंचलस्यापि दुर्धराः॥  
रागादयः कथं जेतुं शक्या वर्षशतैरपि॥७॥

न योगयोग्यं भवति मन एभिरनिर्जितैः॥  
अल्पायुषश्च पुरुषा ब्रह्मन्कृतयुगेप्यमी॥८॥

त्रेतायां द्वापरे चैव किमु प्राप्ते कलौ युगे॥  
भगवंस्त्वामुपासंतः प्रसन्नो वकुमर्हसि॥९॥

अनायासेन येनैव उत्तरेम भवार्णवम्॥  
दुःखांबुमग्नाःपुरुषाः प्राप्य ब्रह्मन्महाप्लवम्॥१०॥

उत्तरेम भवांभोधिं तथा त्वमनुचिंतय॥  
एवमुक्तस्तदा ब्रह्माक्रियायोगं महात्मनाम्॥११॥

तेषामृषीणामाचष्ट नराणां हितकाम्यया॥  
आराधयत विश्वेशं दिवाकरमतंद्रितः॥१२॥

बाह्यालंबनसापेक्षास्तमजं जगतः पतिम्॥  
इज्यापूजानमस्कारशुश्रूषाभिरहर्निशम्॥१३॥

व्रतोपवासैर्विविधैर्ब्राह्मणानां च तर्पणैः॥  
तैस्तैश्चाभिमतैः कामैर्ये च चेतसि तुष्टिदाः॥१४॥

अपरिच्छेद्यमाहात्म्यमाराधयत भास्करम्॥  
तन्निष्ठास्तद्गतधियस्तत्कर्माणस्तदाश्रयाः॥१५॥

तद्दृष्टयस्तन्मनसः सर्वस्मिन्त्सइति[^468] स्थिताः॥  
समस्तान्यथ कर्माणि तत्र सर्वात्मनात्मनि॥१६॥

[^468]: "महति - इ०पा०। "

संन्यसध्वं स वः कर्ता समस्तावरणक्षयम्॥  
एतत्तदक्षरं ब्रह्म प्रधानपुरुषावुभौ॥१७॥

यतोयस्मिन्यथा चोभौ सर्वव्यापिन्यवस्थितौ[^469]॥  
परः पराणां परमः सैकः सुमनसां परः॥१८॥

[^469]: "धाता यस्मिन्यथा चोभौ सर्वथापि व्यवस्थितौ - इ०पा०।"

यस्माद्भिन्नमिदं सर्वंयच्चेदं[^470] यच्च नेंगति॥  
मोक्षकारणमव्यक्तमचिन्त्यमपरिग्रहम्॥१९॥

[^470]: " तं जाने सर्वगतोतिम् - इ०पा०।"

समाराध्य जगन्नाथंक्रियायोगेन मुच्यते॥  
इति ते ब्रह्मणः श्रुत्वा र

हस्यमृषिसत्तमाः॥२०॥

नराणामुपकाराय योगशास्त्राणि चक्रिरे॥  
क्रियायोगपराणीह मुक्तिकारीण्यनेकशः॥२१॥

आराध्यते जगन्नाथं तदनुष्ठानतत्परैः॥  
परमात्मा स मार्तंडः सर्वेशः सर्वभावनः॥२२॥

यान्युक्तानि पुरातेन ब्रह्मणा कुरुनंदन॥  
तानि ते कुरुशार्दूल सर्वपापहराण्यहम्॥२३॥

वक्ष्यामि श्रूयतामद्य रहस्यमिदमुत्तमम्॥  
संसारार्णवमग्नानां विषयाक्रांतचेतसाम्॥२४॥

हंसपोतं विनानान्यत्किंचिदस्ति परायणम्॥  
उत्तिष्ठंश्चिंतय रविं व्रजंश्चिंतय गोपतिम्॥२५॥

भुंजंश्चिंतय मार्तंडं स्वपंश्चिंतय भास्करम्॥  
एवमेकाग्रचित्तस्त्वं संश्रितः सततं रविम्॥२६॥

जन्ममृत्युमहाग्राहं संसारांभस्तरिष्यसि॥२७॥

ग्रहेशमीशं वरदं पुराणं जगद्विधातारमजं च नित्यम्॥  
समाश्रिताये रविमीशितारं तेषां भवो नास्ति विमुक्तिभाजाम्॥२८॥

 इति श्रीभविष्ये महापुराणे ब्राह्मे पर्वणि सप्तमीकल्पे सूर्ययोग महिमवर्णनं नामैकषष्टितमोऽध्यायः॥६१॥छ॥

॥सुमंतुरुवाच॥

अथान्यं सरहस्यं तु संवादं वच्मि तेखिलम्॥  
सूर्यस्य दिंडिना सार्धं सर्वपापप्रणाशनम्॥१॥

ब्रह्महत्याभिभूतस्तु पुरा दिंडिर्महातपाः॥  
आराधनाय देवस्य स्तोत्रं चक्रेमहात्मनः॥२॥

श्रुत्वा तस्यार्थतः स्तोत्रं तुतोष भगवान्रविः॥  
उवाच देवदेवस्तं दिंडिनं गणनायकम्॥३॥

॥आदित्यउवाच॥

हंत दिंडे प्रसन्नोऽस्मि भक्त्या स्तोत्रेण तेऽनघ[^471]॥  
वरं वृणीष्व धर्मज्ञ[^472] यत्ते मनसि वर्तते॥४॥

[^471]: "वै तव - इ०पा०।"

[^472]: "सर्वज्ञ - इ०पा०।"

॥दिंडिरुवाच॥

एषएववरः श्लाघ्यो यत्प्राप्नोति ममांतिकम्॥  
त्वद्दर्शनमपुण्यानां स्वप्नेष्वपि च दुर्लभम्॥५॥

यथैषा ब्रह्महत्या मे आगता लोकगर्हिता॥  
भवाञ्जानाति सर्वेशो हृदिस्थः सर्वदेहिनाम्॥६॥

त्वत्प्रसादान्ममेशान[^473] नाशमाशु प्रयातु वै॥  
तथा च दुरितं सर्वं यच्चान्यल्लोकगर्हितम्॥७॥

[^473]: "अशेषेण - इ०पा०। "

यद्यदिच्छाम्यहं तत्तत्सर्वमस्तु दिवस्पते॥  
एतेनैवानुमानेन प्रसन्नो भगवन्निति॥८॥

ज्ञातंमयाहि मार्तंडे नाप्रसन्ने विभूतयः॥  
एवं सर्वसुखाहा्लादमध्यस्थोऽपि हि भानुमान्॥९॥

त्वं मामगाधे संसारे मग्नमुद्धर्तुमर्हसि॥  
सुखानि तानि चैवांते येषां दुःखं न तत्सुखम्॥१०॥

यदा तु दुःखमागामि किंवा कस्यैव भक्षणात्[^474]॥  
तत्प्रसादं कुरु विभोजगतां[^475] त्वं जगत्पते॥११॥

[^474]: "पातकस्यैव लक्षणात् - इ०पा०।"

[^475]: "जगन्नाथ - इ०पा०।"

ज्ञानदानेन येनैवमुत्तरेयं भवार्णवम्॥  
इत्यक्तस्तस्यमार्तंडः कथयामास योगवित्॥१२॥

योगं निर्वीजमत्यंतं दुःखसंयोगभेषजम्॥  
श्रुत्वायोगं तु तद्दिंडिर्निर्वीजं निष्कलं विभो॥१३॥

प्रणिपत्य महातेजा इदं व

चनमब्रवीत्॥  
देवदेवत्वया योगोयः प्रोक्तस्तमनाशनः॥१४॥

नैष प्राप्यो मया नान्यैर्मान वैरजितेंद्रियैः॥  
विषया दुर्जयाः पुंभिरिंद्रियाकर्षिणः सदा॥१५॥

इंद्रियाणां जयोयुक्तः कः शक्तानां करिष्यतिं॥  
अहंममेतिविख्यातिर्दुर्जयं चंचलं मनः॥१६॥

रागादयस्तथात्यक्तुं शक्या जन्मांतरैर्यदि[^476]॥  
सोऽहमिच्छामि देवेशत्वत्प्रसादादनिर्जितैः॥१७॥

[^476]: "वद - इ०पा०।"

रागादिभिरमर्त्यत्वंप्रापुः प्रक्षीणकल्मषाः॥

आदित्यउवाच॥

यद्येवं मुक्तिकामस्त्वं गणनाथ शृणुष्वतत्॥१८॥

क्रियायोगं समस्तानां क्लेशानां हानिकारकम्[^477]॥  
मन्मना भव मद्भक्तोमद्याजीमां नमस्कुरु॥१९॥

[^477]: "हानिकारणम् - इ०पा०।"

मामेवैष्यसि युक्त्वैवैमात्मानं मत्परायणः॥  
मद्भावना मद्यजना मद्भक्ता मत्परायणाः॥२०॥

मम पूजाकराश्चैव मयियांति लयं नराः॥  
सर्वभूतेषु मां पश्यन्समव[^478]स्थितमीश्वरम्॥२१॥

[^478]: "सर्वत्र -इ०पा०।"

कर्तासि केन चैवत्वमेवं दोषान्प्रहास्यसि[^479]॥  
जंगमाजंगमे ज्ञाते मय्यासक्ते समंततः॥२२॥

[^479]: "प्रशाम्यसि - इ०पा०।"

रागलोभादिनाशेन भवित्री कृतकृत्यता॥  
भक्त्यातिप्रणयस्यापि चंचलत्वान्मनो यदि॥२३॥

मय्यावेशं दधद्भूयः कुरुमद्रूपिणीं तनुम्॥  
सुवर्णरजताद्यैस्त्वं शैलमृद्दारुलेखनम्॥२४॥

पूजोपहारैर्विविधैः संपूजय त्रिलोचनम्॥  
तस्याश्रितं समाविश्य सर्वभावेन सर्वदा॥२५॥

पूजिता सैव ते भक्त्या ध्याताचैवोपकारिणी॥  
गच्छंस्तिष्ठन्स्वपन्भुंजंस्तामेवाग्रे च पृष्ठतः॥२६॥

उपर्यधस्तथा पार्श्वे चिंतयंस्तन्मयश्चवै॥  
स्नानैस्तीर्थोदकैर्हृद्यैः पुष्पै[^480]र्गंधानुलेपनैः॥२७॥

[^480]: "पुण्यैः - इ०पा०। "

वासोभिर्भूषणैर्भक्ष्यैर्गीतवाद्यैर्मनोरमैः॥  
यच्च यच्चतवेष्टं वै किंचिद्भोज्यादिकं तव॥२८॥

भक्तिनम्रो गणश्रेष्ठ प्रीणयस्व कृतिं म॥  
रागेणाकृष्यते तात गंधर्वाभिमुखं यादि॥२९॥

मयिबुद्धिं समावेश्य गायेथायाः कथामम्॥  
कथया रमते चेतोयदि तद्भवतामम॥३०॥

श्रोतव्याः प्रीतिंयोगेन मत्स्वरूपोदयाः कथाः।  
एवं समर्पितमनाश्चेतसो येऽथ आश्रयाः॥३१॥

हेयांस्तान्निखिलान्दिण्डे परित्यज्य सुखी भव॥  
अक्षीणरागद्वेषोऽपि मत्प्रियः परमः परम्॥३२॥

पद्माप्नोषिमा भैस्त्वंमय्यर्पितमना भव॥  
मयि संन्यस्य सर्वत्वमात्मानं यत्नवान्भव॥३३॥

मदर्थं कुरु कर्माणि मा च धर्मव्यतिक्रमम्॥  
एवं व्यपोह्य हत्यास्त्वं ब्रह्महामोक्ष्यसेभवात्॥३४॥

एतेनैवोपदेशेन व्याख्यातमखिलं तव॥  
क्रियायोगं समास्थाय मदर्पितमना[^481]

[^481]: "मय्यर्पितमना भूत्वा सर्वान्कामानवाप्स्यसि - इ०पा०।"

भव॥३५॥

॥दिंडिरुवाच॥

मद्धिताय जगन्नाथ क्रियायोगामृतं मम॥  
विस्तरेण समाख्याहि प्रसन्नस्त्वं हि दुःखहा॥३६॥

त्वामृतेनहि तद्वक्तुंसमर्थोऽन्यो[^482] जगद्गुरो॥  
गुह्यमेतत्पवित्रं च तदाचक्ष्व प्रसीद मे॥३७॥

[^482]: "अस्ति-इ०पा०। "

आदित्यउवाच॥

आख्यास्यते तदखिलं निर्विकल्पं गणाधिप॥  
इत्युक्त्वांतर्दधे देवः सर्वलोकप्रदीपकः॥३८॥

सचदिंडिर्महातेजा जगामाशु मनोगतिम्॥३९॥

 इति श्रीभविष्ये महापुराणे ब्राह्मेपर्वणि दिंड्यादित्यसंवादवर्णनं नाम द्विषष्टितमोऽध्यायः॥६२॥ छ॥

॥सुमंतुरुवाच॥

प्रणम्य शिरसा देवं सुरज्येष्ठं चतुर्मुखम्॥  
उवाच स महातेजा दिंडिर्लोकेशमादरात्॥१॥

देवदेवेन भवतादिष्टोऽस्मि महात्मना॥  
कियायोगामृतं सर्वमाख्यास्यति भवान्किल[^483]॥२॥

[^483]: "क्रियायोगमशृणवमाख्यातं भगवन्किल - इ०पा०।"

सत्वां पृच्छाम्यहं ब्रह्मन्क्रियायोगं निरंतरम्॥  
संतोषयितुमीशेहं यथावद्वक्तुमर्हसि॥३॥

ब्रह्मोवाच॥

एह्येहि मत्सकाशं च मत्समीपे गणाधिप।  
ब्रह्महत्या प्रणष्टाते दर्शनादेव तस्य तु॥४॥

अनुग्राह्योऽसि भूतेश भास्करस्यामितौजसः॥  
आराधनाय भूतेश यदीशे प्रवणं मनः॥५॥

यदि देवपतिं भानुमाराधयितुमिच्छसि॥  
भगवंतमनाद्यंतं भव दीक्षागुणान्वितः॥६॥

न ह्यदीक्षान्वितैर्भानुंज्ञातुं स्तोतुं च तत्वतः॥  
द्रष्टुं वा शक्यते मूढैः प्रवेष्टुं कुत एवहि॥७॥

जन्मभिर्बहुभिः पूतानरास्तद्गतचेतसः॥  
भवंति भगवन् सौरानरादीक्षागुणान्विताः॥८॥

अनेकजन्मसंसारचिते पापसमुच्चये॥  
नाक्षीणे जायते पुंसां मार्तंडाभिमुखी मतिः॥९॥

प्रद्वेषं यातिमार्तंडे द्विजान्वेदांश्चनिंदति॥  
यो नरस्तं विजानीयात्पाजसमुद्भवम्[^484]॥१०॥

[^484]: "असुरांशसमुद्भवम् - इ०पा०।"

पाखंडेषु रतिः पुंसां हेतुवादानुकूलता॥  
जायतेविष्णुमायाभैः पतितानां दुरात्मनाम्॥११॥

यदा पापक्षयः पुंसां तदा वेदद्विजादिषु॥  
रवौच देवदेवेशे श्रद्धाभवति निश्चला॥१२॥

यदा स्वल्पावशेषस्तु नराणां पापसंचयः॥  
तदा दीक्षागुणान्त्सर्वे भजंते नात्र संशयः॥१३॥

भ्रमतामत्र संसारे नराणां पाप[^485]दुर्गमे॥  
हस्तावलंवदोप्येको भक्तिप्रीतो दिवाकरः॥१४॥

[^485]: "कर्म - इ०पा०।"

सवैभावगतो भूत्वा सर्वपापहरं रविम्॥  
आराधयेह तं भक्त्या प्रीतिमेष्यति भास्करः॥१५॥

दिंडिरुवाच॥

किं लक्षणा नरा दीक्षामर्हंति पद्मसंभव॥  
यच्च दीक्षान्वितैः कार्यं तन्मे कथय पद्मज॥१६॥

ब्रह्मोवाच॥

कर्मणा मनसा वाचा प्राणिनां योन हिंसकः॥  
भावभक्तश्च

मार्तंडे तस्य दीक्षा गुणान्विता॥१७॥

ब्राह्मणांश्चैव देवांश्च नित्यमेव नमस्यति॥  
न च द्रोग्धा परं वादे[^486]समार्तंडं समर्चति॥१८॥

[^486]: "भोगी परस्वादेः - इ०पा०।"

सर्वान्देवात्रविं वेत्ति सर्वलोकांश्च भास्करम्॥  
तेभ्यश्च नान्यमात्मानं स नरः सौरतां व्रजेत्॥१९॥

देवं मनुष्यमन्यं वा पशुपक्षिपिपीलिकान्॥  
तरुपाषाणकाष्टानि भूम्यंभोगगनं दिशः॥२०॥

आत्मानं चापि देवेशाद्व्यतिरिक्तं दिवाकरात्॥  
योन जानाति यतिषु सवै दीक्षागुणान्भजेत्॥२१॥

भावं न कुरुते यस्तु सर्वभूतेषु पापकम्॥  
कर्मणा मनसा वाचा सतुदीक्षां समर्हति॥२२॥

सुतप्तेनेह तपसा यज्ञैर्वा बहुदक्षिणैः॥  
तां गतिं न नरायांति यांगताः सूर्यमाश्रिताः॥२३॥

येन सर्वात्मना भानौ भक्त्या भावो निवेशितः॥  
गणेश्वर कृतार्थत्वाच्छ्लाघ्यसौरः स मानवः॥२४॥

अपिनः स कुले धन्योजायते कुलपावनः॥  
भगवान्भक्तिभावेन येन भानुरुपासितः॥२५॥

यः कारयति देवार्चां हृदयालंबनं रवेः॥  
स नरो भानुसालोक्यमाप्नोति धुतकल्मषः॥२६॥

यस्तु देवालयं भानोर्भक्त्या कारयति ध्रुवम्॥  
स सप्तपुरुषाल्ँलोकं भानार्नयति मानवः॥२७॥

यावंत्यब्दानि देवार्चा रवेस्तिष्ठति मंदिरे॥  
तावद्वर्षसहस्राणि सूर्यलोके महीयते[^487]॥२८॥

[^487]: "स मोदते - इ०पा०।"

देवार्चालक्षणोपेतातद्गृहेसंततोविधिः॥  
निष्कामं च मनो यस्य स यात्यक्षरसाम्यताम्॥२९॥

पुष्पाणि च सुगंधीनि मनोज्ञानिचयः पुमान्॥  
प्रयच्छति सहस्रांशोः सदा प्रयतमानसः॥३०॥

धूपांश्च तांस्तान्विविधान्गन्धाढ्यं चानुलेपनम्॥  
नरः सोऽनुदिनं यज्ञं करोत्याराधनं रवेः॥३१॥

यज्ञेशोभगवान्पूषासदा क्रतुभिरिज्यते॥  
बहूपकरणा यज्ञा नानासंभारविस्तराः॥३२॥

नते दिंडिन्नवाप्यंते मनुष्यैरल्पसंचयैः॥  
भक्त्या तु पुरुषैः पूजाकृता दूर्वांकुरैरपि॥३३॥

भानोर्ददाति हि फलं सर्वयज्ञैः सुदुर्लभम्॥  
यानि पुष्पाणि हृद्यानि धूपगंधानुलेपनम्॥३४॥

दयितं भूषणं यच्च प्रीतये चैव वाससी॥  
यानि चाभ्यवहार्याणि भक्ष्याणि च फलानि वै॥३५॥

प्रयच्छ तानि मार्तंडे भवेथाश्चैव तन्मनाः॥  
आद्यं तं भुवनाधारयथा शक्त्याप्रसादय॥३६॥

आराध्य याति तं देवं तस्मिन्नेव नरोलयम्॥  
पुष्पैस्तीर्थोदकैर्गंधैर्मधुना सर्पिषा तथा॥३७॥

क्षीरेण स्नापयेद्भानुं ग्रहेशं गोपतिंखगम्॥  
दधिक्षीरहृदान्पुण्यांस्ततो लोकान्मधुच्युतः॥३८॥

प्रयास्यति गणश्रेष्ठ निर्वृतिं च विलक्षणाम्॥  
स्तोत्रैर्गीतस्तथा वाद्यैर्ब्राह्मणा

नां च तर्पणैः॥३९॥

मनसश्चैव योगेन आराधयादिवाकरम्॥  
आराध्य तं जगन्नाथं मया सर्गः प्रवर्तितः॥४०॥

विष्णुश्च पालयेल्लोकांस्तमाराध्य दिवाकरम्॥  
रुद्रश्च प्राप्तवान्देवीं भवानीं तत्प्रसादतः॥४१॥

दीप्यंते ऋषयश्चापि तमाराध्य दिवाकरम्॥  
सत्वमेभिः प्रकारैस्तमुपवासैश्च भास्करम्॥४२॥

तोषयाब्दं हि तुष्टोऽसौ भानुर्द्वंद्वप्रशांतिदः॥४३॥

 इति श्रीभविष्ये महापुराणे ब्राह्मे पर्वणि सप्तमीकल्पे ब्रह्मदिंडिसंवादे आदित्यक्रियायोगवर्णनं नाम त्रिषष्टितमोऽध्यायः॥६३॥छ॥

॥दिंडिरुवाच॥

उपवासैः सुरश्रेष्ठ कथं तुष्यति भास्करः॥  
परिहारास्तथाचक्ष्व ये त्याज्याश्चोपवासिभिः॥१॥

यद्यत्कार्यं यथा चैव भास्कराराधने नरैः॥  
तत्सर्वं विस्तराद्ब्रह्मन्यथावद्वक्तुमर्हसि॥२॥

ब्रह्मोवाच॥

स्मृतः संपूजितो धूपपुष्पाद्यैर्भानुरादरात्॥  
भोगिनामुपकाराय किंपुनश्चोपवासिनाम्॥३॥

उपावृत्तश्च पापेभ्यो यस्तु वासोगुणैः सह॥  
उपवासः स विज्ञेयः सर्वभोगविवर्जितः॥४॥

एकरात्रं द्विरात्रं वा त्रिरात्रं नक्तमेव च॥  
उपवासी रविं यस्तु भक्त्या ध्यायति मानवः॥५॥

तन्नामजापी तत्कर्मरतस्तद्गतमानसः॥  
निष्कामः पुरुषोदिंडे स ब्रह्म परमाप्नुयात्॥६॥

यं च काममभिध्याय भास्करार्पितमानसः॥  
उपोष्यति तमाप्नोति प्रसन्नेखगमेऽखिलम्॥७॥

दिंडिरुवाच॥

ब्राह्मणैः क्षत्रियैर्वैश्यैः शूद्रैःस्त्रीभिश्चकंजज॥  
संसारगर्ते पंकस्थेसुगतिः प्राप्यते कथम्॥८॥

ब्रह्मोवाच॥

अनाराध्य जगन्नाथं गोपतिं तमनाशनम्॥  
निर्व्यलीकेन चित्तेनकः प्रयास्यति सद्गतिम्॥९॥

विषयग्राहि वै यस्य न चित्तं भास्करार्पितम्॥  
सकथं पापपंकाक्तो नरो यास्यति सद्गतिम्॥१०॥

यदि संसारदुःखार्तः सुगतिं गंतुमिच्छसि॥  
तदाराधय सर्वेशं भास्करं ज्योतिषां पतिम्॥११॥

पुष्पैः सुगंधैर्हृद्यैश्च धूपैः सागुरुचंदनैः॥  
वासोभिर्भूषणैर्भक्ष्यैरुपवासपरायणः॥१२॥

यदि संसारनिर्वेदादभिवांछसि सद्गतिम्॥  
तदाराधय मार्तंडं भक्तिप्रवणचेतसा॥१३॥

पुष्पाणि यदि तेनस्युः शस्तपादपपल्लवैः॥  
दूर्वांकुरैरपि दिंडे तदभावेऽर्चयार्यमम्॥१४॥

पुष्पपत्रांबुभिर्धूपैर्यथाविभवमात्मनः॥  
पूजितस्तुष्टिमतुलां भक्त्या यात्येकचेतसाम्॥१५॥

यः सदायतने भानोः कुरुते मार्जनक्रियाम्॥  
सयात्युत्तमके स्थाने सर्वपापं व्यपोहति॥१६॥

यावत्यः पांसुकणिका र्माज्यन्ते भास्कराल॑ये॥  
दिनानि दिवि तावंति तिष्ठत्यर्कसमो नरः॥१७॥

अहन्यहनि यत्पापं कुरुते गणनायक॥  
गोचर्ममात्रं संमार्ज्य हंति

तद्भास्करालये॥१८॥

यश्चानुलेपनं कुर्याद्भानोरायतने नरः॥  
सोऽपिलोकं समासाद्य हंसेन सहमोदते॥१९॥

मृदाधातुविकारै ववर्णकैर्गोमयेन वा॥  
उपलेपनकृद्याति मत्पुरं यानमास्थितः॥२०॥

उदकाभ्युक्षणं भानोर्यः करोति तदागृहे॥  
सोऽपि गच्छति यत्रास्ते भगवान्यादसां पतिः॥२१॥

पुष्पप्रकरमत्यर्थं सुगंधं भास्करालये॥  
अनुलिप्ते नरोदत्त्वा न दुर्गतिमवाप्नुयात्॥२२॥

विमानमतिशोभाढ्यं सर्वर्तुसुखभूषितम्॥  
समाप्नोति नरोदत्त्वा दीपकं भास्करालये॥२३॥

यस्तु संवत्सरं पूर्णं तिलपात्रप्रदोनरः॥  
ध्वजं च भास्करेदद्यात्सममत्र फलं लभेत्॥२४॥

विधूतो हंति वातेन दातुरज्ञानतः कृतम्॥  
पापं कर्तुर्गृहे भानोर्दिवा रात्रौ नराधिप॥२५॥

गीतवाद्यादिभिर्भानुं य उपास्ते तमोपहम्॥  
गंधर्वैर्नृत्यगीतैः स विमानस्थो निषेव्यते॥२६॥

जातिस्मरत्वं मेधां च तथैवोपरमे स्मृतिम्॥  
प्राप्नोति गणशार्दूल कृत्वा पुस्तकवाचनम्॥२७॥

एवं खगेश्वरो भक्तयायेन भानुरुपासितः॥  
स प्राप्नोति गतिं श्लाघ्यां यां यामिच्छति चेतसः॥२८॥

देवत्वं मनुजैः कैश्चिद्गंधर्वत्वं तथापरैः॥  
विद्याधरत्वमपरैः संराध्येह दिवाकरम्॥२९॥

शक्रंक्रतुशतेनेशमाराध्य ज्योतिषां पतिम्[^488]॥  
देवेंद्रत्वं गतस्तस्मान्नान्यः[^489] पूज्यतमः क्वचित्॥३०॥

[^488]: "शक्रं क्रतुशतेनेह समाराध्य दिवस्पतिम् - इ०पा०।"

[^489]: "यस्मिन् - इ०पा०। "

ब्रह्मचारिगृहस्थानां वनस्थानां गणाधिप॥  
नान्यः पूज्यस्तथा स्त्रीणामृते देवं दिवाकरम्॥३१॥

मध्ये परिव्राजकानां सहस्रांशुं महात्मनाम्॥  
मोक्षद्वारं विशंतीहतं रविं विजितात्मनाम्॥३२॥

एवं सर्वाश्रमाणां हि सहस्रांशुःपरायणम्॥  
सर्वेषां चैव वर्णानां ग्रहेशोवै गतिः परा॥३३॥

शृणुष्वगदतः काम्यानुपवासांस्तथापरान्॥  
शृणुदिंडे महापुण्यफलकां सप्तमीं पराम्॥३४॥

आदित्याराधनायैनां सर्वपापहरां शिवाम्॥  
यामुपोष्य नरो भक्त्या मुच्यते सर्वपातकैः॥३५॥

तथा लोकमवाप्नोति सूर्यस्यामिततेजसः॥  
अथ भाद्रपदे मासि शुक्लपक्षे समागते॥३६॥

सोपोष्याप्रथमं तात विधानं शृणु तत्र वै॥  
अयाचितं चतुर्थ्यां तु पंचम्यामेकभोजनम्॥३७॥

उपवासपरः षष्ठ्यांजितक्रोधो जितेंद्रियः॥  
अर्चयित्वा दिनकरं गंधधूपनिवेदनैः[^490]॥३८॥

[^490]: "पुष्पधूपविलेपनैः - इ०पा०।"

पुरतः स्थंडिलेरात्रौ स्वपेद्देवस्य पुत्रक॥  
प्रध्यायन्मनसा देवं सर्वभूतार्तिनाशनम्॥३९॥

सर्वेदोषप्रशमनं सर्वपातकनाशनम्॥  
विबुद्धस्त्वथ सप्तम्यां कुर्याद्ब्राह्मणभोजनम्॥४०॥

पूजयित्वा दिनकरं पुष्पधूपविलेपनैः॥  
नैवेद्यं तात देवस्य फलानि कथयंति[^491] हि॥४१॥

[^491]: "कथयाम्यहम् - इ०पा०।"

खर्जूरनालिकेराभ्यां तथा चाम्रफलानि तु॥  

मातुलिंगफलान्येव कथितानि मनीषिभिः॥४२॥

एतैश्च भोजयेद्विप्रानात्मना च प्रभक्षयेत्॥  
तथैषां चाप्यभावेन शृणु चान्यानि सुव्रत॥४३॥

शालिगोधूमपिष्टानि कारयेद्गणनायक॥  
गुडगर्भकृतानीह घृतपाकेन पाचयेत्॥४४॥

चातुर्यावकमिश्राणि आदित्याय निवेदयेत्॥  
अग्निकार्यमथो कृत्वा ब्राह्मणान्भोजयेत्ततः॥४५॥

इत्थं द्वादश वै मासान्कार्यं व्रतमनुत्तमम्॥  
मासि मासि फलाहारः फलदायी फलार्चनः॥४६॥

वर्षांते त्वथकुर्वीत शक्त्या ब्राह्मणभोजनम्॥  
स्नानप्राशनयोश्चापि विधानं शृणु सुव्रत॥४७॥

गोमूत्रं गोमयं क्षीरं दधिसर्पिः कुशोदकम्॥  
तिलसर्षपयोः कल्कं श्वेता मृच्चापि सुव्रत॥४८॥

दूर्वाकल्कं घृतं चापि गोशृंगक्षालितं जलम्॥  
जातिगुल्मविनिर्यासः प्रशस्तः स्नानकर्मणि॥४९॥

प्राशनेचाप्यथैतानि सर्वपापहराणि वै॥  
आदौ कृत्वा भाद्रपदं यथासंख्यं विदुर्बुधाः॥५०॥

इत्थं वर्षातमासाद्य भोजयित्वा द्विजोत्तमान्॥  
दिव्यान्भोगान्महादेव ततस्तेभ्यो निवेदयेत्॥५१॥

फलानितातहैमानि[^492] यथा शक्त्या गणाधिप॥  
सवत्सामथ वा धेनुं भूमिं सस्यान्वितामथ॥५२॥

[^492]: "तानि - इ०पा०।"

प्रासादमथ वा भौमं सर्वधान्यसमन्वितम्॥  
दद्याच्छुक्लानि[^493] वस्त्राणि ताम्रपात्रं संविद्रुमम्[^494]॥५३॥

[^493]: "भक्त्याच इ०, रक्तानि - इ० चपा०।"

[^494]: "च निर्मलम् - इ०पा०।"

शक्तियुक्तस्य चैतानि दरिद्रस्य तु मे शृणु॥  
फलानि पिष्टकान्येषां तिलचूर्णान्वितानि तु॥५४॥

भोजयित्वा द्विजान्दद्याद्राजतानि[^495] फलानि तु॥  
धातुरक्तं वस्त्रयुग्ममाचार्याय निवेदयेत्॥५५॥

[^495]: "राजा तानि - इ०पा०। "

सहिरण्यं महादेव पंचरत्नसमन्वितम्॥  
इत्थं समाप्यते तात पारणं वार्षिकांतिकम्॥५६॥

इत्येषा वै पुण्यतमा सप्तमी दुरितापहा॥  
यामुपोष्यनराः सर्वेयांति सूर्यसलोकताम्॥५७॥

पूज्यमानः सदा देवैर्गंधर्वाप्सरसां गणैः[^496]॥  
अनया मानवो नित्यं पूजयेद्भास्करं सदा॥५८॥

[^496]: "पूज्योमान्यः सदा देवैर्गन्धर्वोरगराक्षसैः - इ० पा०।"

दारिद्र्यदुःखदुरितैर्मुक्तो याति दिवाकरम्॥  
ब्राह्मणो मोक्षमायाति क्षत्रियश्चेंद्रतां व्रजेत्॥५९॥

वैश्योधनदसालोक्यं शूद्रो विप्रत्वमाप्नुयात्॥  
अपुत्रो लभते पुत्रं दुर्भगा सुभगा भवेत्॥६०॥

यामुपोष्य च नारीनांसप्तमीं लोकपूजिताम्॥  
विधवा वा सती भक्त्या अनया पूजयेद्रविम्॥६१॥

नान्यजन्मनि वैधव्यं नारी प्राप्नोतिमानद॥  
चिंतामणिसमा ह्येषा विज्ञेया फलसप्तमी॥६२॥

पठतां शृण्वतांदिंडे सर्वकामप्रदा स्मृता॥६३॥

 इति श्रीभविष्ये महापुराणे ब्राह्मे पर्वणि ब्रह्मदिंडिसंवादे सप्तमी फलवर्णनं नाम चतुःषष्टितमोऽध्यायः॥६४॥छ॥

॥ब्रह्मोवाच॥॥

अतः परं

प्रवक्ष्यामि रहस्यां नाम सप्तमीम्॥  
सप्तमी कृतमात्रेयं नरांस्तारयते भवात्॥१॥

सप्तापरान्सप्त पूर्वान्पितॄंश्चापि न संशयः॥  
रोगांश्छिनत्ति दुश्छेद्यान्दुर्जयाञ्जयते ह्यरीन्॥२॥

अर्थान्प्राप्नोतिदुष्प्रापान्यः कुर्यान्नाम सप्तमीम्॥  
कन्यार्थी लभते कन्यां धनार्थी लभते धनम्॥३॥

पुत्रार्थी लभते पुत्रान्धर्मार्थी धर्ममाप्नुयात्॥  
समयान्पालयन्सर्वान्कुर्याच्चेमां विचक्षणः॥४॥

समयाञ्छृणु भूतेश श्रेयसेगदतोमम॥  
आदित्यभक्तः पुरुषः सप्तम्यां गणनायक॥५॥

मैत्रीं सर्वत्र वै कुर्याद्भास्करं वापि चिंतयेत्॥  
सप्तम्यां न स्पृशेत्तैलं नीलं वस्त्रं न धारयेत्॥६॥

न चाप्यामलकैः स्नानं न कुर्यात्कलहं क्वचित्॥

दिंडिरुवाच॥

किमर्थं न स्पृशेत्तैलं सप्तम्यां पद्मसंभव॥७॥

कश्चदोषो भवेद्देव नीलवस्त्रस्य धारणात्॥

॥ब्रह्मोवाच॥॥

शृणुदिंडे महाबाहो नीलवस्त्रस्य धारणे॥८॥

दूषणं गणशार्दूलगदतो मम कृत्स्नशः॥  
पालनं विक्रयचैव सद्वृत्तिमुपजीवनम्॥९॥

पतितस्तु भवेद्विप्रस्त्रिभिः कृच्छ्रैर्विशुध्यति॥  
नीलीरक्तेन वस्त्रेण यत्कर्मकुरुतेद्विजः॥१०॥

स्नानं दानं जपोहोमः स्वाध्यायः पितृतर्पणम्॥  
वृथा तस्य महायज्ञा नीलसूत्रस्य[^497] धारणात्॥११॥

[^497]: "वस्त्रस्य - इ० पा०।"

नीलीरक्तं यदावस्त्रं विप्रस्त्वंगेषु धारयेत्॥  
अहोरात्रोषितो[^498] भूत्वा पंचगव्येन शुद्ध्यति॥१२॥

[^498]: "त्रिरात्रोपोषितः - इ० पा०।"

रोमकूपे यदा गच्छेद्रक्तं नीलस्य कस्यचित्॥  
पतितस्तु भवेद्विप्रस्त्रिभिः कृच्छ्रैर्विशुद्ध्यति॥१३॥

नीलीमध्यं यदा गच्छेत्प्रमादाद्ब्राह्मणः क्वचित्॥  
अहोरात्रोषितो भूत्वा पंचगव्येन शुद्ध्यति॥१४॥

नीलीदारु यदा भिंद्याद्ब्रााह्मणानां शरीरके॥  
शोणितं दृश्यते यत्र द्विजश्चांद्रायणं चरेत्॥१५॥

कुर्यादज्ञानतो यस्तु नीलेर्वादंतधावनम्॥  
कृत्वाकृच्छ्रद्वयं दिंडेविशुद्धः स्यान्न संशयः॥१६॥

वापयेद्यत्र नीलीं तु भवेत्तत्राशुचिर्मही॥  
प्रमाणद्वादशाब्दानि तत ऊर्ध्वंशुचिर्भवेत्[^499]॥१७॥

[^499]: "विशुध्यति - इ० पा०।"

सप्तम्यां स्पृशतस्तैलमिष्टा भार्याविनश्यति॥  
इत्येव नीलीतैलस्य दोषस्ते कथितो मया॥१८॥

न चैव खादेन्मांसानि मद्यानिन पिवेद्बुधः॥  
न द्रोहं कस्यचित्कुर्यान्न पारुष्यंसमाचरेत्॥१९॥

नावभाषेत चांडालं नैव च स्त्रींरजस्वलाम्॥  
न वापि संस्पृशेद्धीनं मृतकं नावलोकयेत्॥२०॥

नास्फोटयेन्नातिहसेद्गायेच्चापि न गीतकम्॥  
न नृत्येदतिरागेण नच वाद्यानि वादयेत्॥२१॥

न शयीत स्त्रिया सार्धं न सेवेत दुरोदनम्॥  
न रोदेदश्रुपातेन न च वाच्यं च

शौकिकम्॥२२॥

आकृष्यान्न शिरोयूका न वृथावादमाचरेत्॥  
परस्यानिष्टकथनमतिशोकं च वर्जयेत्॥२३॥

न किंचित्ताडयेज्जंतुं न कुर्यादतिभोजनम्॥  
न[^500] चैव हि दिवास्वप्नंदंभंशाठ्यं च वर्जयेत्॥२४॥

[^500]: "प्रयतश्च - इ० पा०। "

रथ्यायामटनं वापि यत्नतः परिवर्जयेत्॥  
अथापरो विधिश्चात्र श्रूयतां त्रिपुरांतक॥२५॥

चैत्रात्प्रभृति कर्तव्या सर्वदा नाम सप्तमी॥  
धातेति चैत्रमासे तु पूजनीयो दिवाकरः॥२६॥

अर्यमेति च वैशाखे ज्येष्ठे मित्रः प्रकीर्तितः॥  
आषाढे वरुणो ज्ञेय इंद्रोनभसि कथ्यते॥२७॥

विवस्वांश्चनभस्येऽथ पर्जन्योश्वयुजि स्मृतः॥  
पूषा कार्तिकमासे तु मार्गशीर्षेषुरुच्यते॥२८॥

भगःपौषे भवेत्पूज्यस्त्वष्टा माघे तु शस्यते॥  
विष्णुश्च फाल्गुने मासि पूज्यो वंद्यश्च भास्करः॥२९॥

सप्तम्यां चैव सप्तम्यां भोजयेद्भोजकान्बुधः[^501]॥  
सघृतं भोजनं देयं भोजयित्वा विधानतः॥३०॥

[^501]: " ततः - इ०पा०। "

भोजकायैव विप्राय दक्षिणां स्वर्णमाषकम्॥  
सघृतं भोजनं देयं रक्तवस्त्राणि चैव हि॥३१॥

अभावे[^502] भोजकानांं तु दक्षिणीया द्विजोत्तमाः॥  
तथैव भोजनीयाश्च श्रद्धया परया विभो॥३२॥

[^502]: "अलाभे - इ०पा०।"

विशेषतो वाचकश्च ब्राह्मणः कल्पवित्सदा॥  
इत्येषा कथिता तुभ्यं सप्तमी गणनायक॥३३॥

श्रुता सती पापहरा सूर्यलोकप्रदायिनी॥३४॥

 इति श्रीभविष्ये महापुराणे ब्रह्मदिंडिसंवादे ब्राह्मे पर्वणि सप्तमीकल्पे आदित्यमाहात्म्ये नाम सप्तमीवर्णनं नाम पंचषष्टितमोध्यायः॥६५॥छ॥

॥सुमंतुरुवाच॥॥

इत्युक्त्वा भगवान्ब्रह्मा जगामादर्शनं विभोः[^503]॥  
सूर्यमाराधयद्दिंडी[^504] सूर्यस्यानुचरोऽभवत्॥१॥

[^503]: "विभो - इ०पा०।"

[^504]: "सूर्यमाहात्म्यतोदिण्डिः - इ०पा०।"

॥शतानीकउवाच॥

भूयः कथयविप्रेंद्र माहात्म्यं भास्करस्य मे॥  
शृण्वतो नास्ति मे तृप्तिरमृतस्येव सुव्रत॥२॥

सुमंतुरुवाच॥

शृणुष्वावहितो राजन्संवादं द्विजशंखयोः॥  
यं श्रुत्वा सर्वपापेभ्यो मुच्यते मानवो नृप[^505]॥३॥

[^505]: "नात्र संशयः - इ०पा०।"

आसीनमाश्रमे शंखंद्विजो द्रष्टुं जगाम ह॥  
फलभारानतच्छाये वृक्षवृंद समाकुले॥४॥

परस्परमृगशृंगकंडूयितमृगावृते॥  
बर्हिर्वनांवरानीततीर्थकंदोपभोगिनि॥५॥

प्रभूत कुसुमामोदषट्पदोद्गीतशालिनि॥  
सिद्धदेवर्षिगंधर्वतीर्थसेवितवारिणि॥६॥

मुंडैश्च जटिलैश्चैव तापसैरुपशोभिते॥  
आश्रमे तं मुनिश्रेष्ठं शंखाह्वंसुखमास्थितम्॥७॥

स्तोत्रैः स्तोतुं सहस्रांशुं तद्भक्तं तत्परायणम्॥  
ततः संहत्य सहसा तं भोजककुमारकाः॥८॥

विनीता उपसंगम्य यथा वदभिवाद्य च॥  
आसनेषूपविष्टास्त उपविष्टमथाब्रुवन्॥९॥

भगवन्त्सर्ववेदेषु[^506]च्छिंधि नः संश

[^506]: "तंत्रेषु - इ०पा०।"

यो महान्॥  
विनयेनोपपन्नानां कुमाराणां ततो मुनिः॥१०॥

अनादींश्चतुरो वेदानुवाच प्रीतमानसः॥  
तेषां तुपठतामेव आश्रमं तु यदृच्छया॥११॥

मुनिश्रेष्ठोऽथ तं देशमाजगाम द्विजो नृप॥  
यथावदर्चितस्तेन शंखेनामिततेजसा॥१२॥

वंदितश्च कुमारैस्तैरभवत्प्रीतमानसः॥  
अथैतानब्रवीच्छंखस्तान्भोजककुमारकान्॥१३॥

शिष्टागमादनध्यायः स च जातो विरम्यताम्॥  
यथाज्ञापयसीत्याहुः कुमारास्ते ऋषिंततः॥१४॥

पप्रच्छ सिद्धिदश्चैतान्के ह्येते किं पठंति च॥  
शंखोवाच महाराज कुमारा भोजकात्मजाः॥१५॥

ससूत्रकल्पांश्चतुरो विप्रवेदानधीयते॥  
तथैव सप्तमीकल्पे परिचर्यां च भास्वतः॥१६॥

अग्निकार्यविधानं च प्रतिष्ठाकल्पमादितः॥  
अध्यंगलक्षणं[^507] ब्रह्मन्रथयात्राविधिंतथा॥१७॥

[^507]: "अभ्यंगलक्षणम् - इ०पा०। "

॥द्विजउवाच॥

कथं क्रियेत सप्तम्यां कश्चार्चनविधिक्रमः॥  
गंधपुष्पप्रदीपानां किं फलं रविमंदिरे॥१८॥

केन तुष्यति दानेन व्रतेन नियमेन च॥  
धूपपुष्पोपहारादि किं च देयं विवस्वते॥१९॥

एतदिच्छाम्यहं श्रोतुं तन्मे ब्रूहि तपोधन॥  
विशेषतस्तु माहात्म्यं भास्करस्य ब्रवीहिमे॥२०॥

शंखउवाच॥

इममर्थं वसिष्ठेन पृष्टः सांवो यथा पुरा॥  
स[^508]चोवाच वसिष्ठाय तदहं कथयामिते॥२१॥

[^508]: "अथाचष्टे - इ०पा०।"

अत्राश्रमे पुण्यतमे तीर्थानामुत्तमे प्रभुः॥  
ववंदेनियतात्मानं वसिष्ठं मुनिसत्तमम्॥२२॥

विनयेनोपसंगम्य ववंदे चरणौ मुनेः॥  
कृतप्रणामं सांवं तु भक्तिप्रह्वीकृताननम्॥२३॥

विलोक्य[^509] परमप्रीतो मुनिः पप्रच्छ तं तदा॥  
सर्वतः स्फुटितं गात्रं कुष्ठेन महता तव॥२४॥

[^509]: "वाक्यं च - इ०पा०। "

घोररूपेण तीव्रेण कथं तद्विगतं तव[^510]॥  
कथं च लक्ष्मीरधिका रूपं चातिमनोहरम्॥२५॥

[^510]: "वद- इ०पा०।"

तेजस्वितातिमहती तथैव[^511] सुकुमारता॥२६॥

[^511]: "तव सांब समागमत् - इ०पा०।"

॥सांबरवाच॥॥

स्तुतोनामसहस्रेण लोकनाथो दिवाकरः॥  
दर्शनं च गतः साक्षाद्दत्तवांश्च वरान्मम॥२७॥

॥वसिष्ठउवाच॥॥

कथमाराधितः सूर्यस्त्वयायादवनंदन॥  
कैश्चव्रततपोदानैर्दर्शनं भगवान्गतः॥२८॥

॥सांबउवाच॥॥

शृणुष्वावहितो ब्रह्मन्सर्वमेव मया यथा॥  
तोषितो भगवान्सूर्यो विधिनायेन सुव्रत॥२९॥

मोहान्मयो पहसितोदुर्वासाः कोपनो मुनिः[^512]॥  
ततोऽहं तस्य शापेन महत्कुष्ठमवाप्तवान्॥३०॥

[^512]: "महानुभावो हि हरेर्दुवासाः कोपितो मुनिः - इ०पा०।"

ततोहं पितरं गत्वा कुष्ठयोगाभिपीडितः॥  
लज्जमानोऽतिगर्वेण इदं वाक्यमथाब्रवम्॥३१॥

तात सीदति मे गात्रं स्वरश्च परिहीयते॥  
घोररूपो

महाव्याधिर्वपुरेषजिघांसति॥३२॥

अशेषव्याधिराज्ञाहं पीडितः क्रूरकर्मणा॥  
वैद्यैरोषधिभिश्चैव न शांतिर्मम विद्यते॥३३॥

सोऽहंत्वया ह्यनुज्ञातस्त्यक्तुमिच्छामि जीवितम्॥  
यदि वाहमनुग्राह्यस्ततोऽनुज्ञातुमर्हसि॥३४॥

इत्युक्तवाक्यः स पितापुत्रशोकाभिपीडितः॥  
पिताक्षणं ततोध्यात्वा मामेवं वाक्यमुक्तवान्॥३५॥

धैर्यमाश्रियतां[^513] पुत्रमाशोके च मनः कृथाः॥  
हंति शोकार्दितं व्याधिः शुष्कं तृणमिवानलः॥३६॥

[^513]: "स्थैर्यवमास्थयिताम् - इ०पा०।"

देवताराधनपुरो भव पुत्रक मा शुचः॥  
इत्युक्ते च मया प्रोक्तो देवमाराधयामिकम्॥३७॥

कमाराध्य विमुच्येऽहं तात[^514] रोगैःसमंततः॥  
इत्येवमुक्तो भगवान्मामुवाच पिता मम॥३८॥

[^514]: "ततः- इ०पा० व्याप्त- इत्यर्थः। "

इममर्थं पुरापृष्टः पद्मयोनिः सनातनः॥  
याज्ञवल्क्येन ऋषिणायोगीशेन महात्मना॥३९॥

यदुवाच महातेजास्तस्मै स यदुनंदन॥  
तच्छृणुष्व शुचिर्भूत्वा आत्मनः श्रेयसेसुत॥४०॥

सुरज्येष्ठं सुखासीनं पद्मयोनिं प्रजापतिम्॥  
याज्ञवल्क्यो महातेजाः पर्यपृच्छत्पितामहम्॥४१॥

भगवञ्छ्रोतुमिच्छामि किंचिदात्ममनोगतम्॥  
समाराध्यविभो देवं नरो मुच्येत वै भवात्॥४२॥

गृहस्थो ब्रह्मचारी वा वानप्रस्थोऽथ भिक्षुकः॥  
य इच्छेन्मोक्षमास्थातुं देवतां कां यजेत सः॥४३॥

कुतोह्यस्य ध्रुवः स्वर्गः कुतोनैःश्रेयसं सुखम्॥  
स्वर्गतश्चैव किं कुर्याद्येन न च्यवते पुनः॥४४॥

देवतानां तुकोदेवः पितॄणां चैव कः पिता॥  
तस्मात्परतरं यच्च तन्मे ब्रूहि पितामह॥४५॥

केन सृष्टमिदं विश्वं ब्रह्मन्स्थावरजंगमम्॥  
प्रलये च कमभ्येति तन्मेत्वं वक्तुमर्हसि॥४६॥

॥ब्रह्मोवाच॥॥

साधुपृष्टोऽस्मि भवता तुष्टश्चास्मि महामते॥  
प्रणम्य शिरसा देवं पुण्योत्तरमनुत्तमम्॥४७॥

कथयिष्ये द्विजश्रेष्ठ शृणुष्वैकमनाधुना॥  
आत्मनः श्रेयसेविप्रशुचिर्भूत्वा समाहितः॥४८॥

उद्यन्य एष कुरुतेजगद्वितिमिरं करैः॥  
नातः परतरोदेवः किमन्यत्कथयामिते॥४९॥

अनादि निधनो ह्येष पुरुषः शाश्वतोऽव्ययः॥  
दीपयत्येवत्री ल्लोँकान्रवी रश्मिभिरुल्वणैः॥५०॥

सर्वदेवात्मको ह्येष तपसा चांशुतापनः॥  
सर्वस्यजगतो नाथः कर्मसाक्षी शुभाशुभे॥५१॥

संक्षयत्येष भूतानि तथा विसृजते पुनः॥  
एष भाति तपत्येष वर्धतेच गभस्तिभिः॥५२॥

एष धाता विधाता च पूषां प्रकृतिभावनः[^515]॥  
न ह्येषक्षयमायाति नित्यमक्षयमंडलः॥५३॥

[^515]: "पूषापूताविभावनः - इ०पा०।"

पितॄणां हि पिता ह्येष देवतानां च देवता॥  
ध्रुवं[^516] स्थानं स्मृतं ह्येष आधारो जगतस्तथा॥५४॥

[^516]: "एव - इ०पा०।"

सर्व

काले जगत्कृत्स्नमादित्यात्संप्रसूयते॥  
प्रलये च तमभ्येति आदित्यं दीप्ततेजसम्॥५५॥

योगिनश्चात्र संलीनास्त्यक्त्वा गृहकलेवरम्॥  
वायुभूताविशंत्यास्मिं तेजोराशौ दिवाकरे॥५६॥

तस्य रश्मिसहस्राणि शाखा इव विहंगमाः॥  
वसंत्याश्रित्य मुनयः संसिद्धादैवतैः सह॥५७॥

जनकादयो गृहस्थास्तु राजानो योगधर्मिणः॥  
वालखिल्यादयश्चैव मुनयो ब्रह्मचारिणः॥५८॥

व्यासादयो वनस्थाश्चाभिक्षुः पंचशिखस्तथा॥  
सर्वेते[^517]योगमास्थाय प्रविष्टाः सूर्यमंडलम्॥५९॥

[^517]: "सवित्रे - इ०पा०। "

शुकोव्यासात्मजः श्रीमान्योगधर्ममवाप्य तु॥  
आदित्यकिरणान्पीत्वा न पुनर्भवमाप्तवान्॥६०॥

शब्दमात्राः श्रुतिसुखा ब्रह्मविष्णुशिवादयः॥  
प्रत्यक्षोऽयं स्मृतो देवः सूर्यस्तिमिरनाशनः॥६१॥

तस्मादन्यव्रते भक्तिर्नकार्याशुभमिच्छता।  
दृष्टेन साध्यते यस्माददृष्टं नित्यमेव हि॥६२॥

त्वयातः सततं विप्रअर्चनीयो दिवाकरः॥

याज्ञवल्क्यउवाच॥

अहोय एष कथितोभवता भास्करोमम॥६३॥

देवता सर्वदेवानां नैतन्मिथ्या प्रजायते॥  
तस्य देवस्य माहात्म्यं श्रुतं सुबहुशोभया॥६४॥

देवर्षिसिद्धमनुजैः स्तुतस्येह महात्मनः॥  
कैः स्तौति दैवतमजं यस्यैतत्सचराचरम्॥६५॥

अक्षयस्याप्रमेयस्य किरणोद्गमनाद्भवेत्॥  
दक्षिणात्किरणाद्यस्य संभूतो भगवान्हरिः॥६६॥

वामाद्भवांस्तथा जातः किरणात्किल कंजज॥  
ललाटाद्यस्य रुद्रस्तु का तुल्यातेन देवता॥६७॥

तस्य देवस्य कः शक्तः प्रवक्तुं गुणविस्तरम्॥  
सोऽहमिच्छामि देवस्य तस्य सर्वात्मनः प्रभोः॥६८॥

श्रोतुमाराधनं येन निस्तरेयं भवार्णवम्॥  
केनोपायेन मंत्रैर्वारहस्यैः परिचर्यया॥६९॥

दानैर्व्रतोपवासैर्वाहोमैर्जप्यैरथापि वा॥  
आराधितः समस्तानां क्लेशानां हानिदो रविः॥७०॥

शक्यः समाराधयितुं कथं शंसप्रजापते॥  
धर्मार्थकामसंप्राप्तौ पुरुषाणां विचेष्टताम्[^518]॥७१॥

[^518]: "विचेष्टितम् - इ०पा०।"

जन्मन्यवितथा सैकाक्रियायार्कंसमाश्रिता॥  
दुर्गसंसारकांतारमपारमभिधावताम्॥७२॥

एकः सूर्यनमस्कारो मुक्तिमार्गस्यदेशकः॥  
सोऽहमिच्छामि तं देवं सप्तलोकपरायणम्॥७३॥

कालायनमशेषस्य[^519] जगतो हृद्यवस्थितम्॥  
आराधयितुं गोपालं ग्रहेशममितौजसम्[^520]॥७४॥

[^519]: "कालालयमतिश्रेष्ठम् - इ०पा०।"

[^520]: "आश्रयंतं महौजसम् - इ०पा०।"

शंकरं जगतो दीपं स्मृतमात्राघनाशनम्॥  
तमनाद्यं सुरश्रेष्ठं प्रसाद्यितुमिच्छतः॥७५॥

उपदेशप्रदानेन प्रसादं कर्तुमर्हसि॥  
तस्यैतद्वचनं श्रुत्वा भक्तिमुद्वहतो रवौ॥७६॥

जगाम परितोषं स पद्मयोनिर्म

हातपाः॥

ब्रह्मोवाच॥

यत्पृच्छसि द्विजश्रेष्ठ सूर्यस्याराधनं प्रति॥७७॥

व्रतोपवासजप्यादि तदिहैकमनाः शृणु॥  
अनादि यत्परं ब्रह्म सर्वहेयविवर्जितम्॥७८॥

व्याप्ययत्सर्वभूतेषु स्थितं सदसतः परम्॥  
प्रधानपुंसोरनयोर्यतः क्षोभः प्रवर्तते॥७९॥

नित्ययोर्व्यापिनोश्चैव जगदादौ महात्मनोः॥  
तत्क्षोभकत्वाद्ब्रह्मांडं सृष्टेर्हेतुर्निरंजनः॥८०॥

अहेतुरपि सर्वात्मा जायते परमेश्वरः॥  
प्रधानपुरुषत्वं च तथैवेश्वरलीलया॥८१॥

समुपैतिततश्चैवं ब्रह्मत्वं छंदतः प्रभुः॥  
ततः स्थितौ पालयिता विष्णुत्वं जगतः क्षये॥८२॥

रुद्रत्वं च जगन्नाथः स्वेच्छया कुरुते रविः॥  
तमेकमक्षरं धाम सर्वदेवनमस्कृतम्॥८३॥

भेदाभेदस्वरूपं तं प्रणिपत्य दिवाकरम्॥  
वर्णयिष्ये[^521]ऽखिलं विप्रतस्यैवाराधनं रवेः॥८४॥

[^521]: "वर्तयिष्ये - इ०पा०।"

गुह्यं चापि तथा तस्य भास्करस्य शृणुष्ववै॥  
तुष्टेन हि पुरा मह्यं कथितं भास्करेणतु॥८५॥

इति श्रीभविष्ये महापुराणे ब्राह्मे पर्वणि याज्ञवल्क्यब्रह्मसंवादे आदित्यमाहात्म्ये षट्षष्टितमोध्यायः॥६६॥छ॥

ब्रह्मोवाच॥

प्रभाते संस्तुतो देवो मूर्तिहेतोर्मया पुरा॥  
यजंतं चापरं देवं भक्तिनम्रं महामतिः॥१॥

प्रत्यक्षत्वमथो गत्वारहस्यं प्रोक्तवान्मम॥  
अहं च कृतवान्प्रश्नं दृष्ट्वाप्रत्यक्षतो रविम्॥२॥

वेदेषु च पुराणेषु[^522] सांगोपांगेषु गीयते॥  
त्वमजः शाश्वतो धाता महाभूतमनुत्तमम्[^523]॥३॥

[^522]: "इतिहासपुराणेषु - इ० पा०।"

[^523]: "महारूपम् - इ०पा०। "

प्रतिष्ठितं भूतभव्यं त्वयि सर्वमिदं जगत्॥  
चत्वारो ह्याश्रमादेवसर्वेगार्हस्थ्यमूलकाः॥४॥

यजंते त्वामहरहर्नानामूर्तिसमाश्रिताः[^524]॥  
पितामाता हि सर्वस्य दैवतं त्वं हि शाश्वतम्॥५॥

[^524]: "नानावृत्तीरुपाश्रिताः - इ०पा०।"

यजसे चैवकं देवमेवं चापि न विद्महे॥  
कथ्यतां मम देवेश परं कौतूहलं हि मे॥६॥

इत्थं मयोक्तो भगवानिदं वचनमब्रवीत्॥  
अवाच्यमेतद्वक्तव्यमात्मगुह्यं सनातनम्॥७॥

तव भक्तिमतो ब्रह्मन्वक्ष्यामीह यथातथम्॥  
यतः सूक्ष्ममविज्ञेयमव्यक्तमचलं ध्रुवम्॥८॥

इंद्रियैरिंद्रियार्थैश्च सर्वभूतैश्चवर्जितम्॥  
सेह्यंतरात्मा भूतानां क्षेत्रज्ञश्चेति कथ्यते॥९॥

त्रिगुणव्यतिरिक्तोऽसौ पुरुषश्चेति कथ्यते॥  
हिरण्यगर्भो भगवान्सैव बुद्धि[^525]रिति स्मृतः॥१०॥

[^525]: "स च - इ०पा०।"

महानिति च योगेषु प्रधानश्चेति कथ्यते॥  
सांख्ये च पठ्यते शास्त्रे नामभिर्बहुभिः सदा[^526]॥११॥

[^526]: "स वेदे पठ्यते शास्त्रे सुनिभिर्बहुभिः सदा - इ०पा०।"

विश्वगोविश्वभूतश्च[^527] विश्वात्मा विश्वसंभवः॥  
धृतं चैवात्मकं येन इदं त्रैलोक्यमा

[^527]: "विश्वभावनः - इ०पा०।"

पंचभिर्विपुलं धान्यं षड्भिरायुर्बलं यशः॥  
सप्तमंडलकारी स्यान्मंडलाधिपतिर्नरः॥२४॥

आयुर्धनसुतैर्युक्तः सूर्यलोके महीयते॥  
घृतप्रदीपदानेन चक्षुष्मा[^528]ञ्जायते नरः॥२५॥

[^528]: "चायुष्मान् - इ०पा०।"

कटुतैलप्रदानेन सशत्रूञ्जयते नरः॥  
तिलतैलप्रदानेन सूर्यलोके महीयते॥२६

मधूकतैलदानेन सौभाग्यं परमं व्रजेत्[^529]॥  
संपूज्य विधिवद्देवं पुष्पधूपादिभिर्बुधः॥२७॥

[^529]: "मधुकतैलदीपेन भोगभाग्यपरं सुखम् - इ०पा०।"

यथाशक्त्याततः पश्चान्नैवेद्यं भक्तितोन्यसेत्॥  
पुष्पाणां प्रवराजाती धूपानां विजयं परम्॥२८॥

गंधानां कुंकुमं श्रेष्ठं लेपानां रक्तचंदनम्॥  
दीपदानेघृतं श्रेष्ठं नैवेद्यं मोदकं परम्॥२९॥

एतैस्तुष्यति देवेशः सान्निध्यं चाधिगच्छति॥  
एवं संपूज्य विधिवत्कृत्वा चापि प्रदक्षिणम्॥३०॥

प्रणम्य शिरसा देवं देवदेवं दिवाकरम्॥  
सुखासीनस्ततः पश्येद्रवेरभिमुखे स्थितः॥३१॥

एकं सिद्धार्थकं कृत्वाहस्ते पानीयसंयुतम्॥  
कामं यथेष्टं हृदये कृत्वा तं वांछितं नरः॥३२॥

पिबेत्सतोयं तंविप्र अस्पृष्टं दशनैः सकृत्॥  
द्वितीयायां सप्तम्यां गृहीत्वा तु सुव्रत॥३३॥

तृतीयायां तु सप्तम्यां गृहीतव्यास्त्रयोऽपि च॥  
चतुर्थ्याचतुरोज्ञेयाः पंचम्यां पंच एव हि॥३४॥

षट्पिवेच्चापि षष्ठयां तु इतीयं वैदिकी श्रुतिः॥  
सप्तम्यां सप्तमायां सप्त चैव पिवेन्नरः॥३५॥

आदौ प्रभृति विज्ञेयोमंत्रोऽयमभिमंत्रणे॥  
सिद्धार्थकस्त्वं हि लोके सर्वत्र भूयसेयथा॥३६॥

तथा मामपि सिद्धार्थमर्थतः कुरुतां रविः॥  
ततो हविरुपस्पृश्य जपं कुर्याद्यथेप्सितम्॥३७॥

हुताशनं च जुहुयाद्विधिदृष्टेन कर्मणा॥  
एवमेव पराः कार्याः सप्तम्यः सप्त सर्वदा॥३८॥

दकात्प्रभृति कार्यासा सर्वदोदकसप्तमी॥  
एकतोयेन सहितं द्वौ चापि घृतसंयुतौ॥३९॥

त्रीणिवै मधुना सार्धं दध्ना चापि चतुर्थकम्॥  
युक्तानपयसा पंचषट् गोमयसंयुताः॥४०॥

पंचगव्येन वै सप्त पिवेत्सिद्धार्थकान्द्विज॥  
अनेन विधिना यस्तु कुर्यात्सर्षपसप्तमीम्॥४१॥

बहुपुत्रोबहुधनःसिद्धार्थश्चापि सर्वदा॥  
इहलोकेनरोविप्र प्रेत्ययाति विभावसुम्॥४२॥

तस्मात्संपूजयेद्देवं विधिनानेन भास्करम्॥४३॥

 इति श्रीभविष्ये महापुराणे ब्राह्मे पर्वणि सप्तमीकल्पे सिद्धार्थसप्तमीव्रतवर्णनं नामाष्टषष्टितमोऽध्यायः॥६८॥छ॥

ब्रह्मोवाच॥

सप्तम्यामुषितो विप्रः स्वप्नदर्शनमुच्यते॥  
स्वप्ने दृष्टे च सप्तम्यां पुरुषो नियतव्रतः॥१॥

समाप्य विधिवत्सर्वं जपहोमादिकं क्रमात्॥  
पूजयित्वा दिनेशं तु यथा विभ

वमात्मनः॥२॥

ततः शयीत शयने देवदेवं विचिंतयन्॥  
संप्रसुप्तो यदा पश्येदुदयंतं दिवाकरम्॥३॥

शक्रध्वजं तथा चंद्रंतस्य सर्वाः समृद्धयः॥  
दृश्यं जनं तथा शक्तिं[^530] स्रग्विगोवेणुनिस्वनाः॥४॥

[^530]: " शक्तम्- इ०पा०। "

श्वेताब्जचामरादर्शकन कासिसुतोद्भवम्॥  
रुधिरस्य स्रुतिं सेकं पानं चैश्वर्यकारकम्॥५॥

श्वेतायाः पंचपूताया दर्शनं वृद्धिकारकम्॥  
प्रजापतेर्घृताक्तस्य दर्शनं पुत्रदं स्मृतम्॥६॥

शस्तवृक्षाभिरोहश्चक्षिप्रमैश्वर्यकारकः॥  
दोहनं महिषीसिंहीगोधेनूनां स्वकेमुखे॥७॥

धनुषां च शराणां च नाभौ च द्रुतनिर्गतिः॥  
अभिहन्यात्स्वयं खादेत्सिंहान्गाभुजगांस्तथा॥८॥

स्वांगशीर्षं[^531]हुतवहे तस्य श्रीरग्रतःस्थिता॥  
राजते हैमने पात्रे यो भुंक्ते पायसं द्विजः॥९॥

[^531]: "आशु सीमागतश्चैव- इ०पा०। "

पद्मपत्रे यथा विप्रतस्य जंतोर्वलं भवेत्[^532]॥  
द्यूते वादेथ वा युद्धेविजयो हि सुखावहः॥१०॥

[^532]: "ततश्चंद्रोपमो भवेत् - इ०पा०।"

अग्नेस्तु ग्रसनं विप्र आग्नेयं वृद्धि कारकम्॥  
गात्रस्य ज्वलनं विप्रशिरोवेधश्च भूतये॥११॥

मल्यांवराणां शुक्लानां शस्तानां शुक्लपक्षिणाम्[^533]॥  
सदा लाभं प्रशंसंति तथा विष्ठानुलेपनम्॥१२॥

[^533]: "सुरावारण शल्यानां वस्त्राणां युक्तपक्षिणाम् - इ०पा०।"

स्वांगस्य कृतं नेक्षेपेरथयाने प्रजागमः॥  
नानाशिरोबाहुता च हस्तानां कुरुते श्रियम्॥१३॥

अगम्यागमनं चैव शोकमध्ययनं तथा॥  
देवद्विजजनाचार्यगुरुवृद्धतपस्विनः॥१४॥

यद्यद्वदंति तत्सर्वं सत्यमेव हि निर्दिशेत्॥  
प्रशस्तदर्शनं चैव अभिषेका नृपश्रियाः॥१५॥

स्याद्राज्यं शिरश्छेदेन वहुधा स्फुटितेन तु॥  
रुदितं हर्षसंप्राप्त्यै राज्यं निगडवंधने॥१६॥

तुरगं वृषभं पद्मराजानं श्वेतकुंजरम्॥  
महदैश्वर्यमाप्नोति योभीकश्चाधिरोहति॥१७॥

ग्रसमानो ग्रहांस्तारामहीं च परिवर्तयन्॥  
उन्मूलयन्पर्वतांश्च राज्यलाभमवाप्नुयात्॥१८॥

देहान्निष्क्रांतिरंत्राणां तैर्वा वृक्षस्य वेष्टनम्॥  
पातः समुद्रसरितामैश्वर्याणि सुखानि च॥१९॥

उदधिं सरितं वापितीर्त्वापारंप्रयाति च॥  
अद्रिंलंघयतश्चापि भवंत्यर्थजयायुषः॥२०॥

उज्ज्वलास्त्री विशेदंकमाशीर्वादपराः स्त्रियः॥  
भवत्यर्थागमः शीघ्रं कृमिभिर्यदि भक्ष्यते॥२१॥

स्वप्ने स्वप्न इतिज्ञातं दृष्टप्रकथनं तथा॥  
मंगलानां च सर्वेषां शुभं दर्शनमेव च॥२२॥

संयोगश्चैव मंगल्यैरारोग्यधनकारकः॥  
ऐश्वर्यराज्यलाभाय यस्मिन्स्वप्ने उदाहृतम्॥२३॥

तैर्दृष्टैरोगिणो रोगान्मुच्यंते नात्र संशयः॥  
न स्वप्नं शोभनं दृष्ट्वास्वपेत्प्रातश्चकीर्तयेत्॥२४॥

राजभोजकविप्रेभ्यः शुचिभ्यश्च शुचिर्नरः॥

 इति श्रीभविष्ये महापुराणे ब्राह्मे पर्वणि सप्तमीकल्पे स्वप्नदर्शनवर्णनं नामैकोनसप्ततितमोऽध्यायः॥६९॥

॥ब्रह्मोवाच॥॥

ततो मध्याह्न समये

स्नातः प्रयतमानसः॥  
तथैव देवान्विधिवत्पूजयित्वा यथासुखम्[^534]॥१॥

[^534]: "दिवाकरम्- इ०पा०।"

सम्यक्कृतजपो मौनी नरो हुतहुताशनः॥  
निष्क्रम्य देवायतनाद्भोजकान्भोजयेत्ततः[^535]॥२॥

[^535]: " नरः-इ०पा०। "

तथापुराणविदुषमितिहासविदंद्विजम्॥  
तथा वेदविदश्चैव दिव्यान्भौमांश्च सुव्रत॥३॥

रक्तानि वस्त्राणि तथा च गावः  
सुगंधमाल्यादि हविष्यमन्नम्॥  
पयस्विनीं चाप्यथ भोजकाय  
देयातथान्यत्प्रियमात्मनोयत्॥४॥

भवेदलाभो यदि भोजकानां  
विप्रास्तदार्हंति जयोपजीविनः॥  
ये मंत्रविद्ब्राह्मणपाठकाश्च ये  
ये चापि सामाध्ययनेषु युक्ताः॥५॥

प्रथमं भोजका भोज्याः पुराणविदुषैः[^536]सह॥  
तेषामृते मंत्रविदस्तथा वेदविदो द्विजाः॥६॥

[^536]: "आर्षोऽयं पाठः सर्वेषुपुस्तकेषूपलभ्यते।"

कृत्वैवं सप्तसप्तम्योनरो भक्त्यासमन्वितः॥  
श्रद्दधानोऽनसूयश्चअनंतं प्राप्नुतेसुखम्[^537]॥७॥

[^537]: "फलम् - इ०पा०। "

दशानामश्वमेधानां कृतानां यत्फलं लभेत्॥  
तत्फलं सप्तमीः सप्तकृत्वा प्राप्नोति मानवः॥८॥

दुष्प्रापं नास्ति तल्लोके अनया यन्न लभ्यते॥  
न च रोगोस्त्यसौ लोके एतयायोनशाम्यति॥९॥

कुष्ठानि चापि सर्वाणि दुरुच्छेद्यान्यपि ध्रुवम्॥  
अपयांति यथा नागागरुडस्य भयार्दिताः॥१०॥

व्रतनियमतपोभिः सप्तसप्तम्यएवं  
विधिवदिह हि कृत्वा मानवो धर्मशीलः॥  
श्रुतधन सुतभाग्यारोग्यपुण्यैरुपेतो  
व्रजति तदनुलोकं शाश्वतं तिग्मरश्मेः॥११॥

इमं विधिंद्विजश्रेष्ठ श्रुत्वा कृत्वा च मानवः॥  
सहस्ररश्मिंसविशेन्नात्र कार्या विचारणा॥१२॥

सुरैर्वामुनिभिर्वापि पुराणज्ञैरिदं श्रुतम्॥  
सर्वेते परमात्मानं पूजयंति दिवाकरम्॥१३॥

इदमाख्यानमार्षेयं यन्मयाभिहितं तव॥  
सूर्यभक्ताय दातव्यं नेतराय[^538] कदाचन॥१४॥

[^538]: "नाभक्ताय - इ०पा०।"

यश्चैतच्छ्रावयेन्नित्यं यश्चैतच्छृणुयान्नरः॥  
स सहस्रार्चिषं देवं प्रविशेन्नात्र संशयः॥१५॥

मुच्येदार्तस्तथा रोगाच्छ्रुत्वेमामादितः कथाम्॥  
जिज्ञासुर्लभते कामान्भक्तः सूर्यगतिं[^539] लभेत्॥१६॥

[^539]: "भक्त्या स्वर्गगतिं लभेत् - इ०पा०।"

क्षेमेण गच्छतेऽध्वानं यस्त्विदं पठतेध्वनि॥  
यो यं प्रार्थयते कामं स तं प्राप्नोति च ध्रुवम्॥१७॥

एकांतभावोपगत एकांते सुसमाहितः॥  
प्राप्यैतत्परमं गुह्यं भूत्वा सूर्यव्रतो नरः॥१८॥

प्राप्नोति परमं स्थानं भास्करस्य महात्मनः॥  
लग्नगर्भा प्रमुच्येत गर्भिणी जनयेत्सुतम्॥१९॥

वंध्या प्रसवमाप्नोति पुत्रपौत्रसम

न्वितम्॥  
एवमेतन्ममाख्यातं भास्करेणामितौजसा॥  
मयापितव चाख्यातं भक्त्या भानोरिदं द्विज॥२०॥

पूजनीयस्त्वया भानुः सर्वपापोपशांतये॥  
सहिधाता विधाता च सर्वस्य जगतो गुरुः॥२१॥

उद्यन्यः कुरुते नित्यं जगद्वितिमिरं करैः॥  
द्वादशात्मा स देवशः प्रीयतां तेऽदितेः सुतः॥२२॥

 इति श्रीभविष्ये महापुराणे ब्राह्मेपर्वणि सप्तमीकल्पे आदित्यमाहात्म्ये सर्षपसप्तमीवर्णनं नाम सप्ततितमोऽध्यायः॥७०॥छ॥

॥॥ब्रह्मोवाच॥॥

नामभिः संस्तुतो देवो यैरर्कः परितुष्यति॥  
तानि ते कीर्तयाम्येष यथावदनुपूर्वशः॥१॥

नमः सूर्याय नित्यायरवये कार्यभानवे॥  
भास्कराय पतंगाय मार्तंडाय विवस्वते॥२॥

आदित्यायादिदेवाय नमस्ते रश्मिमालिने॥  
दिवाकराय दीप्ताय अग्नये मिहिराय च॥३॥

प्रभाकराय मित्राय नमस्तेऽदितिसंभव॥  
नमोगोपतये नित्यं[^540] दिशां च पतये नमः॥४॥

[^540]: " तुभ्यम्-इ०पा०।"

नमोधात्रे विधात्रे च अर्यम्णे वरुणाय च॥  
पूष्णे भगाय मित्राय पर्जन्यायांशवे नमः॥५॥

नमो हितकृते नित्यं धर्मायतपनाय च॥  
हरये[^541] हरिताश्वाय विश्वस्य पतये नमः॥६॥

[^541]: "हराय- इ०पा०।"

विष्णवे ब्रह्मणे नित्यं त्र्यंबकाय तथात्मने॥  
नमस्ते सप्तलोकेश नमस्ते सप्तसप्तये॥७॥

एकस्मै हि नमस्तुभ्यमेकचक्ररथाय च॥  
ज्योतिषां पतये नित्यं सर्वप्राणभृते नमः॥८॥

हिताय सर्वभूतानां शिवायार्तिहराय च॥  
नमः पद्मप्रबोधाय नमो वेदादिमूर्तये[^542]॥९॥

[^542]: " द्वादशमूर्तये - इ०पा०।"

काधिजाय[^543] नमस्तुभ्यं नमस्तारासुताय च॥  
भीमजाय नमस्तुभ्यं पावकाय च वै नमः॥१०॥

[^543]: "भीमजाय - इ०, कविजाय - इ०च पा०।"

धिषणाय[^544] नमो नित्यं नमः कृष्णाय नित्यशः॥  
नमोऽस्त्वदितिपुत्राय नमो लक्ष्म्याय नित्यशः॥११॥

[^544]: "विकटाय - इ०पा०।"

एतान्यादित्यनामानि मया प्रोक्तानि वै पुरा॥  
आराधनाय देवस्य सर्वकामेन सुव्रत॥१२॥

सायं प्रातः शुचिर्भूत्वायः पठेत्सुसमाहितः॥  
स प्राप्नोत्यखिलान्कामान्यथाहं प्राप्तवान्पुरा॥१३॥

प्रसादात्तस्य देवस्य भास्करस्य महात्मनः॥  
श्रीकामः श्रियमाप्नोति धर्मार्थी धर्ममाप्नुयात्॥१४॥

आतुरो मुच्यते रोगाद्वद्धो मुच्येत बन्धनात्॥  
राज्यार्थीराज्यमाप्नोति कामार्थी काममाप्नुयात्॥१५॥

एतज्जप्यंरहस्यं च संध्योपासनमेव च॥  
एतेन जप्तमात्रेण नरः पापात्प्रमुच्यते॥१६॥

 इति श्रीभविष्ये महापुराणे सप्तमीकल्पे ब्रह्मप्रोक्तसूर्य नामवर्णनं नामैकसप्ततितमोऽध्यायः॥७१॥छ॥

सुमंतुरुवाच॥॥

इत्थं ब्रह्मवचो योगीश्रुत्वा राजन्दिवाकरम्॥

व्योमरूपं समाराध्य गतः सूर्यसलोकताम्॥१॥

तथा त्वमपि राजेंद्र पूजयित्वा विभावसुम्॥  
गमिष्यसि परं स्थानं देवानामपि दुर्लभम्॥२॥

॥शतानीकउवाच॥

आद्यं स्थानं रवेः कुत्रजंबूद्वीपे महामुने॥  
यत्र पूजां विधानोक्तां प्रतिगृह्णात्यसौ रविः॥३॥

सुमंतुरुवाच॥

स्थानानित्रीणिदेवस्य द्वीपेऽस्मिन्भास्करस्यतु[^545]॥  
पूर्वमिंद्रवनं[^546] नाम तथा मुंडीरमुच्यते॥४॥

[^545]: "भारतस्य तु - इ०पा०। "

[^546]: "मित्रबलम् - इ०, मित्रवनम् - इ० च० पा०।"

कालप्रियं[^547] तृतीयं तु त्रिषु लोकेषु विश्रुतम्॥  
तथान्यदपि ते वच्मि यत्पुरा ब्रह्मणोदितम्॥५॥

[^547]: "कोलमियम् - इ०पा०।"

चंद्रभागा तटेनाम्ना पुरं यत्सांवसंज्ञितम्[^548]॥  
द्वीपेस्मिञ्छाश्वतं स्थानं यत्र सूर्यस्यनित्यता॥६॥

[^548]: "सर्वत्र सांवशब्दे शांब इति तालव्यादिः पा०।"

प्रीत्या सांवस्य तत्रार्कोजनस्यानुग्रहाय च॥  
तत्र द्वादशभागेन मित्रो मैत्रेण चक्षुषा॥७॥

अवलोकञ्जगत्सर्वं श्रेयोऽर्थंतिष्ठते[^549] सदा॥  
प्रयुक्तां विधिवत्पूजां गृह्णाति भगवान्स्वयम्॥८॥

[^549]: "विद्यते -इ०पा०। "

शतानीकउवाच॥॥

कोयं सांवः सुतः कस्यकस्यप्रीतो दिवाकरः॥[^550]  
यस्यचायं सहस्रांशुर्वरदः पुण्यकर्मणः[^551]॥९॥

[^550]: "कोऽयं सांबः कुतस्तस्य यस्य नाम्ना रवेःपुरम् - इ०पा०।"

[^551]: "पृथुकर्मणः - इ०पा०।"

॥सुमंतुरुवाच॥॥

य एते द्वादशादित्या विराजते महाबलाः॥  
तेषां यो विष्णुसंज्ञस्तु सर्वलोकेषु विश्रुतः॥१०॥

इहासौ वासुदेवत्वमवाप भगवान्विभुः॥  
तस्मात्सांवः सुतोजज्ञे जांववत्यां महाबलः॥११॥

स तु पित्रा भृशंशप्तः कुष्ठरोगमवाप्तवान्॥  
तेनायं स्थापितः सूर्यः स्वनाम्नाच पुरं कृतम्॥१२॥

॥शतानीकउवाच॥॥

शप्तः कस्मिन्निमित्तेऽसौ पित्रा चैवात्मसंभवः[^552]॥  
नाल्पं हि कारणं विप्रयेनासौ शप्तवान्सुतम्॥१३॥

[^552]: "सांबः स्वयंभुवा - इ०पा० ।"

॥सुमंतुरुवाच॥॥

शृणुष्वावहितो राजंस्तस्य यच्छापकारणम्॥  
दुर्वासा नाम भगवान्रुद्रस्य शसमुद्भवः॥१४॥

अटमानः स भगवांस्त्रील्लोँकान्प्रचचार ह॥  
अथ प्राप्तो द्वारवतीं मधुसंज्ञोचितां पुरा॥१५॥

तमागतमृषिं दृष्ट्वा सांबो रूपेण गर्वितः॥  
पिंगाक्षं क्षुधितं[^553] रूक्षं विरूपं सुकृशं तथा॥१६॥

[^553]: "जटिलम् - इ०पा०।"

अनुकारास्पदं चक्रेदर्शने गमने तथा॥  
दृष्ट्वा तस्य मुखं सांबो वक्रं चक्रे तथात्मनः॥१७॥

मुखं कुरुकुलश्रेष्ठ गर्वितो यौवनेन तु॥  
अथ कुद्धो महातेजा दुर्वासा ऋषिसत्तमः॥१८॥

सांवं चोवाच भगवांन्विधुन्वन्मुखमात्मनः॥  
यस्मादिरूपं मां दृष्ट्वास्वात्मरूपेण गर्वितः॥१९॥

गमने दर्शने मह्यमनुकारं समाचरः॥  
तस्मात्तुकुष्ठरोगित्वमचिरात्त्वं गमिष्यसि॥२०॥

 इति श्रीभविष्ये महापुराणे सप्तमीकल्पे सांवाय दुर्वाससा शापविसर्जनं नामाद्विसप्ततितमोऽध्यायः॥७२॥छ॥

॥॥सुमंतुरुवाच॥॥

एतस्मिन्नेव काले तु नारदो भगवानृषिः।  
ब्रह्मणो मानसः पुत्रस्त्रिषु लोकेषु विश्रुतः॥१॥

सर्वलोकचरः सोऽथ अटमानः समंततः॥  
वासुदेवं स वै द्रष्टुं नेत्यं द्वारवतीं पुरीम्॥२॥

आयाति ऋषिभिः सार्धं क्रोधनो ऋषिसत्तमः॥  
अथागच्छति तस्मिंस्तु सर्वे यदुकुमारकाः॥३॥

प्रद्युम्नप्रभृतयो ये प्रह्वाश्चावनताः स्थिताः॥  
अभिवाद्यार्घ्यपाद्याभ्यां पूजां चक्रःसमंततः॥४॥

सांबरुत्ववश्यभावित्वात्तस्य शापस्य कारणम्॥  
अवज्ञां कुरुते नित्यं नारदस्य महात्मनः॥५॥

रतः क्रीडासु वै नित्यं रूपयौवनगर्वितः॥  
अविनीतं तु तं दृष्ट्वा चिंतयामास नारदः॥६॥

अस्याहमविनीतस्य करिष्ये विनयं शुभम्॥  
एवं संचितयित्वा तु वासुदेवमथाब्रवीत्॥७॥

इमाः षोडशसाहरूयः स्त्रियो यादवसत्तम॥  
सर्वासां हि सदा सांवे भावोदेव समाश्रितः॥८॥

रूपेणाप्रतिमः सांबो लोकेस्मिन्सचराचरे॥  
सदा हीच्छंति तास्तस्य[^554] दर्शनं चापि हि स्त्रियः॥९॥

[^554]: " सांबस्य- इ०पा०।"

श्रुत्वैवं नारदाद्वाक्यं चिंतयामास केशवः।  
यदेतन्नारदेनोक्तमन्यदत्र तु किं भवेत्॥१०॥

वचनं श्रूयते लोके चापल्यं स्त्रीषु विद्यते॥  
श्लोकौ चेमौ पुरा गीतौ चित्तज्ञैयोंषितां द्विजैः॥११॥

पौंश्चल्याच्चलचित्तत्वान्नैः स्नेह्याच्च स्वभावतः॥  
रक्षिताः सर्वतोह्येता विकुर्वन्ति हि भर्तृषु॥१२॥

नैता रूपं परीक्षेते नासां वयसिनिश्चयः॥  
सुरूपं वा विरूपं वा पुमानित्येव भुंजते॥१३॥

॥सुमंतुरुवाच॥॥

मनसा चिंतयन्नेव कृष्णो नारदमब्रवीत्॥  
न ह्यहं श्रद्दधाम्येतद्यदेतद्भाषितं त्वया॥१४॥

ब्रुवाणमेवं देवं तु नारदो वाक्यमब्रवीत्[^555]॥  
तथाहं तत्करिष्यामि यथा श्रद्धास्यते भवान्॥१५॥

[^555]: "प्रत्युवाच ह - इ०पा०।"

एवमुक्त्वा ययौ[^556] स्वर्गं नारदस्तु यथागतः॥  
ततः कतिपयाहोभिर्द्वारकां पुनरभ्यगात्॥१६॥

[^556]: "भूयः - इ०पा०।"

तस्मिन्नहनि देवोऽपि सहान्तः पुरिकैर्जनैः॥  
अनुभूय जलक्रीडां पानमासेवते रहः॥१७॥

रेम्यरैवतकोद्याने नानाद्रुमविभूषिते[^557]॥  
सर्वर्तुकुसुमैर्नित्यं वासिते सर्वकानने॥१८॥

[^557]: "पुण्यरैवतकोद्याने नानारत्नविभूषिते - इ०पा०।"

नानाजलजफुल्लाभिर्दीर्घिकाभिरलंकृते॥  
हंससारससंघुष्टे चक्रवाकोपशोभिते॥१९॥

तस्मिन्त्स रमते देवः स्त्रीभिः परिवृतस्तदा॥  
हारनूपुरकेयूररशनाद्यैर्विभूषणैः॥२०॥

भूषितानां वरस्त्रीणां चार्वगीनां विशेषतः॥  
ताभिः संपीयते पानं शुभगंधान्वितं शुभम्॥२१॥

एतस्मिन्नंतरे बुद्धा मद्यपानात्ततः स्त्रियः॥  
उवाच नारदः सांवं सांवोत्तिष्ठ कुमारक॥२२॥

त्वां समाह्वयते देवो न युक्तंस्थातुमत्रते॥  
तद्वाक्यार्थमबुद्धैव नारदेनाथ चोदितः॥२३॥

गत्वा तु सत्वरं सांवः प्रणाममकरोत्प्रभोः[^558]॥  
साष्टांगं च हरेः सांबो विधिवद्वल्लभस्य च॥२४॥

[^558]: "पितुः - इ०पा०।"

एतस्मिन्नंतरे तत्र यास्तु वै स्वल्पसात्त्विकाः॥  
तं दृष्ट्वासुंदरं सांवंसर्वाश्चुक्षुभिर स्त्रियः॥२५॥

न स दृष्टः पुरायाभिरंतः पुरनिवासिभिः॥  
मद्यदोषात्ततस्तासां स्मृतिलोपात्तथा नृप॥२६॥

स्वभावतोल्पसत्त्वानां जघनानि विसुस्रुवुः॥  
श्रूयते चाप्ययं श्लोकः पुराणप्रथितः क्षितौ॥२७॥

ब्रह्मचर्येऽपि वर्तन्त्याः साध्या ह्यापि च श्रूयते॥  
हृद्यंहि पुरुषं दृष्ट्वा योनिः संक्लिद्यते स्त्रियाः॥२८॥

लोकेपि दृश्यते ह्येतन्मद्यस्यात्यर्थसेवनात्॥  
लज्जां मुंचंति निःशंका ह्रीमत्यो ह्यापि हि त्रियः॥२९॥

समांसैभोजनैः स्निग्धैः पानैः सीधुसुरासवैः॥  
गंधैर्मनोज्ञै[^559]र्वस्त्रैश्च कामः स्त्रीषु विजृंभते॥३०॥

[^559]: "माल्यैश्च - इ०पा०।"

सीधुप्रयुक्तं[^560] शुक्रेण सततं साधुमिच्छता॥  
मद्यं न पेयमत्यर्थं पुरुषेण विपश्चिता॥३१॥

[^560]: "साधु प्रयुक्तम्- इ०पा०। "

नारदोप्यथ तं सांवं प्रेषयित्वा त्वरान्वितः॥  
आजगामाथ तत्रैव सांवस्यानुपदेन तु॥३२॥

आयांतं ताश्च तं दृष्ट्वाप्रियं सौमनसमृषिम्॥  
सहसैवोत्थिताः सर्वाः स्त्रियस्तं मदविह्वलाः॥३३॥

तासामथोत्थितानां तु वासुदेवस्य पश्यतः॥  
भित्त्वा वासांसि शुभ्राणि पत्रेषु पतितानि तु॥३४॥

ता दृष्ट्वा तु हरिः क्रुद्धः सर्वास्ताः शप्तवान्स्त्रियः॥  
यस्माद्गतानि चेतांसि मां मुक्तत्वान्यत्र च स्त्रियः॥३५॥

तस्मात्पतिकृताल्ँलोकानायुषोंते न यास्यथ[^561]॥  
पतिलोकपरिभ्रष्टाः स्वर्गमार्गात्तथैव च॥३६॥

[^561]: "तस्मात्परिहताश्वांतेन पश्यत च मां पुनः - इ०पा०। "

भूत्वा चाशरणा यूयं दस्युहस्तं गमिष्यथ[^562]॥

[^562]: "कृत्वा ह्यविनयं यूयं दस्युहस्तं गमिष्यथ - इ०पा०।"

॥सुमंतुरुवाच॥॥

शापदोषात्ततस्तस्मात्ताः स्त्रियः स्वर्गते हरौ॥३७॥

हृताः पांचनदेश्चोरैरर्जुनस्य तु पश्यतः॥  
अल्पसत्वास्तु यास्त्वासन्गतास्ता दूषणं स्त्रियः॥३८॥

रुक्मिणी सत्यभामा च तथा जांबवतीप्रिया॥  
नैता गता दस्युहस्तं स्वेनसत्वेन रक्षिताः॥३९॥

शप्त्वैव ताः स्त्रियः कृष्णः सांवमप्यशपत्ततः॥  
यस्मादतीव ते कांतं रूपं दृष्ट्वा इमाः स्त्रियः॥४०॥

क्षुब्धाः सर्वायतस्तस्मात्कुष्ठरोगमवाप्नुहि॥  
तस्य तद्वचनं श्रुत्वा सांवः कृष्णस्य भारत॥४१॥

उवाच प्रहसन्राजन्संस्मरन्नृषिभाषितम्॥  
अनिमित्तमहं तात भावदोषविवर्जितः॥४२॥

शप्तो न मेत्र वै क्रुद्धो दुर्वासा अन्यथा वदेत्॥

॥सुमंतुरुवाच॥॥

अस्मिञ्छप्तोऽनिमित्तेऽसौ पित्रा जांबवतीसुतः॥  
प्राप्तवान्कुष्ठरोगित्वं विरूपत्वं च भारत॥४३॥

सांवेन पुनरप्येव दुर्वासाः

कोपितो मुनिः॥  
तच्छापान्मुसलं जातं कुलं येनास्य घातितम्॥४४॥

श्रुत्वा अविनयाद्दोषान्सांवेनाप्तान्क्षमाधिप॥  
नित्यं भाव्यं विनीतेन गुरुदेवद्विजातिषु॥४५॥

प्रियं च वाक्यं वक्तव्यं सर्वप्रीतिकरं विभो॥  
किं त्वया न श्रुतौ श्लोकौ यावुक्तौ वेधसापुरा॥  
शृण्वतो[^563] देवदेवस्य व्योमकेशस्य भारत॥४६॥

[^563]: "पुरतः - इ०पा०। "

यो धर्मशीलो जितमानरोषो विद्याविनीतो न परोपतापी॥  
स्वदारतुष्टः परदारवर्जितो न तस्य लोके भयमस्ति किंचित्॥४७॥

न तथा शीतलसलिलं न चंदनरसो न शीतलाच्छाया॥  
प्रह्लादयति च पुरुषं यथा मधुरभाषिणी वाणी॥४८॥

ततः शापाभिभूतेन सम्यगाराध्य भास्करम्॥  
सांबेनाप्तं तथारोग्यं रूपं[^564] च परमं पुनः॥४९॥

[^564]: "यथाह मधुसूदनः - इ०पा०।"

रूपमाप्य तथाऽऽरोग्यं भास्कराद्धरिसूनुना॥  
निवेशितो रविर्भक्त्या स्वनाम्नाक्ष्माधिपेश्वर॥५०॥

 इति श्रीभविष्ये महापुराणे ब्राह्मे पर्वणि सप्तमीकल्पे सांवकृतसूर्याराधनवर्णनं नाम त्रिसप्ततितमोऽध्यायः॥७३॥छ॥

शतानीकउवाच॥॥

स्थापितो यदि सांवेन सूर्यश्चंद्रसरित्तटे॥  
तस्मान्नाद्यमिदं स्थानं यथैतद्भाषते भवान्॥१॥

॥सुमंतुरुवाच॥

आद्यं स्थानमिदं भानोः पश्चात्सांवेन भारत॥  
विस्तरेणास्य चाद्यस्य कथ्यमानं निबोधमे॥२॥

अत्राद्यो लोकनाथोऽसौ रश्मिमाली जगत्पतिः॥  
मित्रत्वे च स्थितोो देवस्तपस्तेपे पुरानृप॥३॥

अनादिनिधनो ब्रह्मा नित्यश्चाक्षय एव च॥  
सृष्ट्वा प्रजापतीन्ब्रह्मा सृष्ट्वा च विविधाः प्रजाः॥४॥

ससर्ज मुखतो देवं पूर्वमंबुजसन्निभम्॥  
कंजजस्तं ततो देवं वक्षस्तो निर्ममे नृप॥५॥

ललाटात्कुरुशार्दूल नीरजाक्षं दिगंबरम्[^565]॥  
पादतो ऋभवः सर्वे सृष्टास्तेन महात्मना॥६॥

[^565]: "दिवाकरम् - इ०पा०।"

ततः शतसहस्रांशुरव्यक्तः पुरुषः स्वयम्॥  
कृत्वा द्वादशधात्मानमदित्यामुदपद्यत॥७॥

इंद्रोधाता च पर्जन्यः पूषात्वष्टार्यमा भगः॥  
विवस्वानं शुर्विष्णुश्च वरुणो मित्र एव च॥८॥

एभिर्द्वादशभिस्तेन आदित्येन महात्मना॥  
कृत्स्नं जगदिदं व्याप्तं मूर्तिभिस्तु नराधिप॥९॥

तस्य या प्रथमा मूर्तिरादित्यस्येंद्रसंज्ञिता॥  
स्थिता सा देवराजत्वे दानवासुरनाशिनी॥१०॥

द्वितीया चास्य या मूर्तिर्नाम्ना धातेति कीर्तिता॥  
स्थिता प्रजापतित्वे सा विधात्री सृजते प्रजाः॥११॥

तृतीया तस्य या मूर्तिः पर्जन्य इति विश्रुता॥  
करेष्वेव स्थिता सा तु वर्षत्यमृतमेव हि॥१२॥

चतुर्थी तस्य या मूर्तिर्नाम्ना पुषेति विश्रुता[^566]॥  
मंत्रेष्ववस्थिता सा तु प्रजाः पुष्णाति भारत[^567]॥१३॥

[^566]: "भारत - इ० पा०।"

[^567]: "नित्यशः - इ०पा०।"

मूर्तिर्या पंचमी तस्य नाम्नात्वष्टेति विश्रुता॥  
वन

स्पतिषु सा नित्यमोषधीषु च वै स्थिता॥१४॥

षष्ठीमूर्तिस्तु या तस्य अर्यमेति चविश्रुता॥  
प्रजासंवरणार्थं सा पुरष्वेवास्थिता सदा॥१५॥

भानोर्या सप्तमी मूर्तिर्नाम्ना भग इति स्मृता॥  
भूमौ व्यवस्थिता सा तु क्ष्माधरेषु च भारत॥१६॥

अष्टमी चास्य या मूर्तिर्विवस्वानिति संज्ञिता॥  
अग्नौ व्यवस्थिता सा तु पचतेऽन्नं[^568] शरीरिणाम्॥१७॥

[^568]: "देहेषु च - इ०पा० ।"

नवमी चित्रभानोर्या मूर्तिरंशुरिति स्मृता॥  
वीर चंद्रे स्थिता सा तु आप्याययति वैजगत्॥१८॥

मूर्तिर्यादशमी तस्य विष्णुरित्यभिधीयते॥  
प्रादुर्भवति सा नित्यं गीर्वाणारिविनाशिनी॥१९॥

मूर्तिस्त्वेकादशी या तु भानोर्वरुणसंज्ञिता॥  
जीवाययति सा कृत्स्नं जगद्धि समुपाश्रिता॥२०॥

अपां स्थानं समुद्रस्तु वरुणोऽत्र प्रतिष्ठितः।  
तस्माद्वै प्रोच्यते वीर सागरो वरुणालयः॥२१॥

मूर्तिर्या द्वादशी भानोर्नामतो मित्रसंज्ञिता॥  
लोकानां सा हितार्थं तु स्थिता चंद्रसरित्तटे॥२२॥

वायुभक्षा तपस्तेपे युक्ता मैत्रेण चक्षुषा॥  
अनुगृह्णन्सदा भक्तान्वरैर्नानाविधैः सदा॥२३॥

एवमाद्यमिदं स्थानं पुण्यं मित्रपदं स्मृतम्॥  
तत्रमित्रः स्थितो यस्मात्तस्मान्मित्रपदं स्मृतम्॥२४॥

तमाराध्य महाबाहो सांवेनामिततेजसा॥  
तत्प्रसादात्तदादेशात्प्रतिष्ठा तस्य वै कृता॥२५॥

आभिर्द्वादशभिस्तेन भास्करेण महात्मना॥  
कृत्स्नं जगदिदं व्याप्तं मूर्तिभिस्तु नराधिप॥२६॥

तस्माद्वंद्यो नमस्यश्च द्वादशस्वपि मूर्तिषु॥  
ये नमस्यति चादित्यं नराभक्ति समन्विताः॥२७॥

ते यास्यंति परं स्थानं[^569] तिष्ठेद्यत्रांबुजेश्वरः॥  
इत्येवं द्वादशात्मानमादित्यं पूजयेत्तु यः॥२८॥

[^569]: "लोकम् - इ०पा०।"

समुक्तः सर्वपापेभ्यो याति हेलिसलोकताम्॥२९॥

 इति श्रीभविष्ये महापुराणे शतसाहस्रार्धसंहितायां ब्राह्मे पर्वणि सप्तमीकल्पे सूर्यद्वादश मूर्तिवर्णनं नाम चतुःसप्ततितमोऽध्यायः॥७४॥छ॥

शतानीकउवाच॥

कथं सांवः प्रपन्नोऽर्कंकेन वा प्रतिपादितः॥  
उग्रंशापं च तं प्राप्य पितरं स किमुक्तवान्॥१॥

सुमंतुरुवाच॥

उक्तमेव पुरावीर यथाशप्तः स यादवः॥  
पित्रा सांबो महाराज हरिणांबुजधारिणा॥२॥

अथ शापाभिभूतस्तु सांवः पितरमब्रवीत्॥  
विनयावनतो[^570] भूत्वाप्रांजलिः शिरसा गतः॥३॥

[^570]: "चिंतयाविनतः - इ०पा०।"

किं मयापकृतं देवयेन शप्तोस्म्यहं त्वया॥  
अहं त्वदाज्ञया देवत्वरमाणोत्र आगतः॥४॥

कस्मान्निपातितः शापो मयि तेऽनपकारिणि॥  
नवै जानाम्यहं किंचित्प्रसीद जगतः पते॥५॥

शापं नियच्छ मेदेव प्रसादं कुरुमे प्रभो॥  
कश्मलेनाभिभूतोऽहं येन मुच्येय

किल्विषात्॥६॥

तमुवाच ततः कृष्णः सांवंबुद्ध्वाह्यनागसम्॥  
नाहंपुत्र पुनः शक्तो रोगस्यास्य व्यपोहने॥७॥

अस्यायं[^571] जगतो नाथो द्वादशात्या दिवाकरः[^572]॥  
सहस्ररश्मिरादित्यः शक्तः पुत्र व्यपोहितुम्॥८॥

[^571]: "अहम् - इ० पा०।"

[^572]: "दिवस्पतिः - इ०, जगत्पतिः - इ०च पा०। "

ज्ञातं मयाधुना चैव यथा त्वं नारदेन तु॥  
रोषाद्विसर्जितः पुत्र मत्सकाशं महात्मना॥९॥

तस्मात्तमेव पृच्छस्व प्रसाद्य ऋषिसत्तमम्॥  
आख्यास्यति सते देवं शापं यस्तेऽपनेष्यति॥१०॥

अथैतत्स पितुर्वाक्यं श्रुत्वा जांववतीसुतः॥  
दीनः शोकपरीतात्मा[^573] ततः संचिंत्य भारत॥११॥

[^573]: "शापपरीतात्मा - इ०पा०।"

द्वारवत्यां स्थितं विष्णुं कदाचिद्द्रष्टुमागतम्॥  
विनयादुपसंगम्य सांवः पप्रच्छ नारदम्॥१२॥

भगवन्वेधसः पुत्र सर्वलोकज्ञ सुव्रत॥  
प्रसादं कुरु मे विप्र[^574] प्रणतस्य महामते॥१३॥

[^574]: "देव - इ०पा०।"

येन मे नीरुजं कायं कश्मलं च प्रणश्यति॥  
तं योगं ब्रूहि मे विप्र प्रणतस्यास्य सुव्रतः॥१४॥

नारद उवाच॥

यः स्तुत्यः सर्वदेवानां नमस्यः पूज्य एव च॥  
पूजयित्वाशुतं देवं ततो व्याधिं प्रहास्यति॥१५॥

सांवउवाच॥

कः स्तुत्यः सर्वदेवानां नमस्यः पूज्य एव च॥  
कः सर्वगश्चसंवत्र शरणं यं व्रजाम्यहम्॥१६॥

पितृशापानलेनाहं दह्यमानो महामुने॥  
शांत्यर्थमस्य कं देवं शरणं[^575] च व्रजाम्यहम्॥१७॥

[^575]: "कतमाख्यम् - इ०पा०।"

एतच्छ्रुत्वा तु सांवस्य वचनं करुणावहम्॥  
हित्वा तु कामजं[^576] वीर नारदो वाक्यमव्रवीत्॥१८॥

[^576]: "कामजं क्रोधमित्यर्थः- “कामात्कोधोऽभिजायते"

स्तुत्यो वंद्यश्च पूज्यश्च नमस्य ईड्य एव च॥  
भास्करो यदुशार्दूल ब्रह्मादीनां सदानघ॥१९॥

 इति श्रीभविष्ये महापुराणे सांबोपाख्याने सांवं प्रतिकृष्णशापे सांवस्य नारदोपसंगमनवर्णनं नाम पंचसप्ततितमोऽध्यायः॥७५॥छ॥

नारद उवाच॥

कदाचित्पर्यटल्ँलोकान्सूर्यलोकमहं गतः॥  
तत्र दृष्टो मया सूर्यः सर्वदेवगणैर्वृतः॥१॥

गंधर्वैरप्सरोभिश्च नागैर्यक्षैश्च राक्षसैः॥  
गायंते तत्र गंधर्वा नृत्यं तेऽप्सरसस्तथा॥२॥

रक्षंत्युद्गतशस्त्रास्तं यक्षराक्षसपन्नगाः॥  
ऋचो यजूंषि सामानि मूर्तिमंतीह सर्वशः॥३॥

तत्कृतैर्विविधैः स्तोत्रैः स्तुवंति ऋषयो रविम्॥  
मूर्तिमत्यः स्थितास्तत्र तिस्रः संध्याः शुभाननाः॥४॥

गृहीतवज्रनाराचाः परिवार्य रविं स्थिताः॥  
अरुणा वर्णतः पूर्वा मध्यमा चेंदुसन्निभा॥५॥

तृतीयाक्ष्मां जसंकाशा संध्या चैव प्रकीर्तिता[^577]॥  
आदित्या वसवोरुद्रा मरुतोथाश्विनौ तथा॥६॥

[^577]: "पद्मसंकाशा सामरा विप्रकीर्तिता - इ०पा०।"

त्रिसंध्यं पूजयंत्यर्कंतथान्ये च दिवौकसः॥  
ईरयञ्जयशब्दं तु इंद्रस्त

त्रैव तिष्ठति॥७॥

कविस्तु त्र्यंबको देवस्त्रिसंध्यं पूजयंति वै॥  
दिनादावंबुजाकारं[^578] पूजयेदंबुजासनम्॥८॥

[^578]: "शब्दादावंबुजाधारम् - इ०पा०।"

चक्ररूपं तु मध्याह्ने घृतार्चिः पूजयेत्सदा॥  
पूजयेत्सगणं रात्रौ विपुलाज्यस्वरूपिणम्॥९॥

रविं भक्त्या सदा देवं कंजार्धकृतशेखरः॥  
सारथ्यं कुरुते तस्य पतगस्याग्रजः[^579] सदा॥१०॥

[^579]: "वैनतेयाग्रजः सदा - इ०पा०। "

वाहयानो रथं दिव्यं कालावयवनिर्मितम्॥  
हरितैः सप्तभिर्युक्तं छंदोभिर्वाजिरूपिभिः॥११॥

द्वे भार्येपार्श्वयोस्तस्य राज्ञीनिक्षुभसंज्ञिते॥  
तथान्यैर्नामभिर्देवाः परिवार्य रविं स्थिताः॥१२॥

पिंगलो लेखकस्तत्र तथान्यो दंडनायकः॥  
राजाश्रोषौ च द्वौद्वारे स्थितौ कल्माषपक्षिणौ[^580]॥१३॥

[^580]: "दौवारिकौ च द्वौ द्वारे ततः कल्माषपक्षिणौ- इ०पा०"

ततो व्योम चतुःशृंगं मेरोः सदृशलक्षणम्॥  
दंडिस्तथाग्रतस्तस्य दिक्षु चान्योस्थिताः सुराः॥१३४॥

एवं सर्वगमं देवं प्रदीप्तं जगति द्विज॥  
ब्रह्माद्यैः संस्तुतं देवं गीर्वाणैर्ऋषभोत्तमम्॥१५॥

ग्रहेशं भुवनेशानमादित्यं शरणं व्रज॥

सांव उवाच॥

तत्त्वतः श्रोतुमिच्छामि कथं सर्वगतो रविः॥॥१६॥

कतिवा रश्मयस्तस्य मूर्तयश्च कतिस्मृताः॥  
का राज्ञी निक्षुभाका च कश्चायं दंडनायकः॥१७॥

पिंगलश्चापि कस्तत्र किं चासौ लिखते सदा॥  
राजाश्रोषौ च कौतत्र कौचकल्मपपक्षिणौ॥१८॥

किं दैवत्यं च तद्व्योममेरोः सदृशलक्षणम्॥  
को दिंडिरग्रतस्तत्र के देवा दिक्षु ये स्थिताः॥१९॥

तत्त्वतो निगमैश्चैव विस्तरेण वदस्वमे॥  
येनाहं तत्त्वतो ज्ञात्वा व्रजामि शरणं द्विज॥२०॥

 इति श्रीभविष्ये महापुराणे सप्तमीकल्पे सांबोपाख्याने नारदसांवसंवादे सूर्यपरिवारवर्णनं नाम षट्सप्ततितमोऽध्यायः॥७६॥छ॥

नारद उवाच॥

विस्तरेणानुपूर्व्या च सूर्यनिगदतः शृणु॥  
ततः शेषान्प्रवक्ष्येऽहं नमस्कृत्वा विवस्वते॥१॥

अव्यक्तं कारणं यत्तन्नित्यं सदसदात्मकम्॥  
प्रधानं प्रकृतिश्चेति यमाहुस्तत्त्वचिंतकाः॥२॥

गंधैर्वर्णै रसैर्हीनं शब्दस्पर्शविवर्जितम्॥  
जगद्योनिं महद्भूतं परं ब्रह्म सनातनम्॥३॥

निग्रहं सर्वभूतानामव्यक्तमभवत्किल॥  
अनाद्यंतमजं सूक्ष्मं त्रिगुणं प्रभवाप्ययम्॥४॥

अनाकारम[^581]विज्ञेयं तमाहुः पुरुषं परम्॥  
तस्यात्मना सर्वमिदं जगद्व्याप्तं महात्मनः॥५॥

[^581]: "असांप्रतम् - इ०पा०।"

तस्येश्वरस्य प्रतिमा ज्ञानवैराग्य लक्षणा[^582]॥  
धर्मैश्वर्यकृता बुद्धिर्ब्राह्मी तस्याभिमानिनः॥६॥

[^582]: "ज्ञानविज्ञानलक्षणा - इ०पा०।"

अव्यक्ताज्जायते तस्य मनसा यद्यदिच्छति॥  
चतुर्मुखस्य ब्रह्मत्वे कालत्वे चांतकृद्भ

वेत्॥७॥

सहस्रमूर्धा पुरुषस्तिस्रोऽवस्थाः स्वयंभुवः॥  
सत्त्वं रजश्च ब्रह्मत्वे कालत्वे च रजस्तमः॥८॥

सात्त्विकं पुरुषत्वे च गुणवृत्तं स्वयंभुवः॥  
ब्रह्मत्वे सृजते लोकान्कालत्वे चापि संक्षिपेत्॥९॥

पुरुषत्वे उदासीनस्तिस्रोऽवस्थाः प्रजापतेः॥  
त्रिधा विभज्य चात्मानं त्रिकालं संप्रवर्तते॥१०॥

सृजते प्रसते चैव वीक्षते च त्रिभिःस्वयम्॥  
अग्रे हिरण्यगर्भस्तु प्रादुर्भूतः स्वयंभुवः॥११॥

आदित्यस्यादिदेवत्वादजातत्वादजः स्मृतः॥  
देवेषु समहान्देवो महादेवः स्मृतस्ततः॥१२॥

सर्वेशत्वाच्च लोकस्य अधीशत्वाच्च ईश्वरः॥  
बृहत्त्वाच्च स्मृतो ब्रह्माभवत्वाद्भव उच्यते॥१३॥

पातियस्मात्प्रजाः सर्वाः प्रजापतिरतः स्मृतः॥  
पुरे शेते चवै यस्मात्तस्मात्पुरुष उच्यते॥१४॥

नोत्पाद्यत्वादपूर्वत्वात्स्वयंभूरिति विश्रुतः॥  
हिरण्यांडगतो यस्माद्ग्रहेशो वै दिवस्पतिः॥१५॥

तस्माद्धिरण्यगर्भोऽसौ देवदेवो दिवाकरः॥  
आपो नारा इति प्रोक्ता ऋषिभिस्तत्त्वदर्शिभिः॥१६॥

अयनं तस्य ता आपस्तेन नारायणः स्मृतः॥  
अर इत्येष शीघ्रार्थो निपातः कविभिः स्मृतः॥१७॥

आप एवार्णवा भूत्वा न शीघ्रास्तेन ता नराः॥  
एकार्णवे पुरा तस्मिन्नष्टे स्थावरजंगमे॥१८॥

नारायणाख्यः पुरुषः सुष्वाप सलिले[^583] तदा॥  
सहशीर्षासुमनाः[^584] सहस्राक्षः सहस्रपात्॥१९॥

[^583]: "शयने - इ०पा०।"

[^584]: "पुरुषः - इ०पा०"

सहस्रबाहुः प्रथमः[^585] प्रजापतिस्त्रयीपथे यः पुरुषो निगद्यते[^586]॥  
आदित्यवर्णो भुवनस्य गोप्ताअपूर्व एकः पुरुषः पुराणः॥२०॥

[^585]: " पुरुषः - इ०पा०।"

[^586]: "स उच्यते - इ०पा० "

हिरण्यगर्भः पुरुषो महात्मा संपद्यते वै तमसः परस्तात्॥२१॥

 इति श्रीभविष्ये महापुराणे सप्तमीकल्पे सांबोपाख्याने सूर्यवर्णनं नाम सप्तसप्ततितमोध्यायः॥७७॥छ॥

नारदउवाच॥

तुल्यं युगसहस्रस्य नैशं कालमुपास्यसः॥  
शर्वर्यंते प्रकुरुते ब्रह्मत्वं सर्गकारणात्॥१॥

सलिलेनाप्लुतां भूमिं दृष्ट्वा कार्य विचिंत्यसः॥  
भूत्वा सतु वराहो वै अपः संविशते प्रभुः॥२॥

संचित्यैवं सदेवेशो भूमे रुद्धरणे क्षमः॥  
महीं महार्णवे मग्नामुद्धर्तुमुपचक्रमे॥३॥

उत्तिष्ठतस्तस्य जलार्द्रकुक्षेर्महावराहस्य महीं विधार्य॥  
विधुन्वतो वेदमयं शरीरं रोमांतरस्था मुनयो जपंति[^587]॥४॥

[^587]: "यजंति - इ०पा०। "

उद्धृत्योर्वी स सलिलात्प्रजासर्गमकल्पयत्॥  
मनसा जनयामास पुत्रानात्मसमाञ्छुभान्॥५॥

भृंग्वंगिर[^588]समत्रिं च पुलस्त्यं पुलहं क्रतुम्॥  
मरीचिमथ दक्षं च वसिष्ठं नवमं तथा॥६॥

[^588]: "आहुर्यम् - इ०पा०।"

नवप्रजापतीन्सृष्ट्वाततः स पुरुषोत्तमः॥  
प्रादुर्भूतोऽदितेः पुत्रः प्रजानां हितकाम्यया॥७॥

मरीचात्कश्यपं पुत्रं यं[^589]वेधाजनयज्जले॥  
प्रजापतीनां दशमं तेजसा ब्रह्मणः समम्॥८॥

[^589]: "मारीचान् - इ०पा०। "

दक्षकन्याऽदितिर्नाम्ना पत्नी सा कश्यपस्य तु॥  
अंडं सा जनयामास भूर्भुवः स्वस्त्रिसंयुतम्॥९॥

तत्रोत्पन्नः सहस्रांशुर्द्वादशात्मा दिवाकरः॥  
नवयोजनसाहस्रो विस्तारोऽस्य महात्मनः॥१०॥

विस्तारात्त्रिगुणश्चास्य परिणाहो विभावसोः॥  
यथापुष्पं कदंवस्य समंतात्केशरैर्वृतम्॥११॥

तथैव तेजसां गोलं समंताद्रश्मिभिर्वृतम्॥  
सहस्रशीर्षा पुरुषो ब्राह्मं योगमुदाहरन्॥१२॥

तेजसस्य च गोलस्य स तु मध्ये व्यवस्थितः॥  
आदत्ते स तु रश्मीनां सहस्रेण समंततः॥१३॥

अपो नदीसमुद्रेभ्यो ह्रदकूपेभ्य एव च॥  
प्रभासौरी या देवस्य अस्तं याते दिवाकरे॥१४॥

अग्निमाविशते रात्रौ तस्माद्दू[^590]रात्प्रकाशते॥  
उदिते च ततः सूर्ये तेज आग्नेयमाविशत्॥१५॥

[^590]: "त्वग्निः - इ०पा०। "

पादेन तेजसश्चाग्नेस्तस्मात्स तपते रविः॥  
प्रकाशत्वं तथोष्णत्वं सूर्येग्नौच प्रकीर्तिते॥१६॥

परस्परानु प्रवेशादाप्यायेते दिवानिशम्॥  
व्यापकत्वं च रश्मीनां नामानि च निबोधमे॥१७॥

हेतयः किरणागावो रश्मयोऽथ गभस्तयः॥  
अभीषवो धनं चोस्रा वसवोथ मरीचयः॥१८॥

नाड्यो दीधितयः साध्या मयूखा भानवोंशवः॥  
सप्तार्चयः सुपर्णाश्च करापादास्तथैव च॥१९॥

एषां तु नाम्नां रश्मीनां पर्यायाविंशतिःस्मृताः॥  
वंदनादीनि वक्ष्यामि नामान्यासां पृथक्पृथक्॥२०॥

सहस्रं तात कथितं शीतवर्षोष्णनिः श्रवम्॥  
तेषां चतुःशतानाडयोवर्षंते चित्रमूर्तयः॥२१॥

चंदनाश्चैव मंदाश्च कोतनामानुमास्तथा[^591]॥  
अमृता नामताः सर्वारश्मयोवृष्णिहेतवः॥२२॥

[^591]: "चंदनाश्चैव चंद्राश्चकेनवागौतमास्तथा ३०, चंद्रश्चैव सदाश्चक्रो रुनानौरुननास्तथा इ० चपा०। "

हिमोद्वहास्तु तत्रान्ये रश्मयस्त्रिशताः स्मृताः॥  
चंद्रास्तानामतः सर्वाः पीतास्तास्तुगभस्तयः॥२३॥

सौम्येशाश्चैव वाम्यश्चल्हादिन्यो हिमसर्जनाः[^592]॥  
शुक्लाश्च ककुभाश्चैव गावो विश्वभृतस्तथा॥२४॥

[^592]: "सौम्यश्च वासवीयाश्च ह्लदिनो हिमसर्जनाः - इ०पा०।"

शुक्लास्तानामतः सर्वास्त्रिशता धर्मसर्जनाः॥  
समं विभ्रतिताः सर्वामनुष्यान्देवतास्तथा॥२५॥

मनुष्यानोषधीभिस्तु स्वधया च पितॄनपि॥  
अमृतेन सुरान्सर्वांस्त्रयस्त्रिभिरतर्पयन्॥२६॥

वसंते चैव ग्रीष्मे च शतैः स तपते त्रिभिः॥  
वर्षाशर

त्सुचैवेशस्तपते संप्रवर्षते॥२७॥

हेमंते शिशिरे चैव हिमोत्सर्गं च सत्रिभिः॥  
ओषधीषु वलं धत्ते स्वधायां च स्वधा पुनः॥२८॥

अमरेष्वमृतं सूर्यस्त्रयं त्रिषु नियच्छति॥  
कालाग्निर्वत्सरश्चैव द्वादशात्मा प्रजापतिः॥२९॥

तपत्येषु सुरश्रेष्ठ स्त्रील्लोँकान्त्सचराचरान्॥  
एष ब्रह्मा तथा विष्णुरेषएव महेश्वरः॥३०॥

ऋचो यजूंषि सामानि एष एव न संशयः॥  
ऋचाभिः स्तूयते पूर्वं मध्याह्ने यजुर्भिः सदा॥३१॥

सामभिस्त्वपराह्णेषु महेशानैः प्रपूज्यते॥  
पूज्यमानस्तु नित्यं वै तपत्येष दिवस्पतिः॥३२॥

सदैष तेजसां राशिर्दीप्तिमान्त्सर्वलोकगः॥  
पार्श्वतोर्ध्व मधश्चैव तापयत्येष सर्वतः॥३३॥

ब्रह्मविष्णुमहेशानैः पूज्यमानस्तु नित्यशः॥  
यथा सर्वगतो वायुर्वहेमानस्तु तिष्ठति॥३४॥

तद्वत्सहस्रकिरणो ग्रहराजो दिवस्पतिः॥  
सूर्यो गोभिर्जगत्कृत्स्नमादीपयति सर्वशः॥३५॥

त्रीणि रश्मिशतान्यस्य भूर्लोकं द्योतयंति वै॥  
त्रीणित्रीणि तथा चान्यौ द्वौ लोकौ तापयंत्युत॥३६॥

शतं चापि अधस्तात्तु पातालं तापर्यंत्युत॥  
इत्येतन्मंडलं शुक्लं भास्वरं हेलिसंज्ञितम्[^593]॥३७॥

[^593]: "गोलसंज्ञितम् - इ०पा०।"

नक्षत्रग्रहसोमानां प्रतिष्ठायोनिरेव च॥  
विधुऋक्षग्रहाः सर्वे विज्ञेयाः सूर्यसंभवाः॥३८॥

रवेः करसहस्रं यत्प्राङ्मया समुदाहृतम्॥  
तेषां श्रेष्ठापुनः सप्तरश्मयो ग्रहसंज्ञिताः॥३९॥

सुषुम्नोहरिकेशश्च विश्वकर्मा तथैव च॥  
सूर्यश्चैवापरो रश्मिर्नाम्ना विष्णुरिति[^594] स्मृतः॥४०॥

[^594]: "धृष्टव्रतः - इ०पा०।"

ससत्त्वः सर्व बंधुस्तु जीवायति च वैजगत्॥  
सप्तजः प्रथमस्तत्र कंजजश्च तथा परः॥४१॥

तारेयश्चापरस्तत्र गुरुः सुमनसां तथा॥  
उग्राव्हः पंचमस्तेषां पुत्रान्यो वनमालिनः॥४२॥

कः शेषः सप्तमस्तेषामेते वै सप्त रश्मयः॥  
आदित्यमूलमखिलं त्रैलोक्यं सचराचरम्॥४३॥

भवत्यस्माज्जगत्सर्वं स देवासुरमानुषम्॥  
रुद्रन्द्रोपेंद्रचंद्राणां विजेंद्र त्रिदिवौकसाम्॥४४॥

महदयुतिमतः कृत्स्नं तेजो यत्सार्वलौकिकम्॥  
सर्वात्मा सर्वलोकेशो देवदेवः प्रजापतिः॥४५॥

सूर्य एव त्रिलोकस्य मूलं परमदैवतम्॥  
अग्नौ प्रास्ताहुतिः सम्यगादित्यमुपतिष्ठति॥४६॥

आदित्याज्जायते र्वृष्टिर्वृष्टेरन्नं ततः प्रजाः॥  
सूर्यात्प्रसूयते सर्वं तस्मिन्नेव प्रलीयते॥४७॥

भावाभावौ तु लोकानामादित्यान्निःसृतौ पुरा॥  
एतत्तु ध्यानिनां ध्यानं मोक्षश्चाप्येव मोक्षिणाम्॥४८॥

अत्र गच्छंति निर्वाणं जायन्तेऽस्मात्पुनः प्रजाः॥  
क्षणा मुहूर्ता दिवसा निशाः पक्षास्तु नित्यशः॥४९॥

मासाः संवत्सराश्चैव ऋतवोऽथ युगानि च॥  
अथादित्यमृते ह्येषां कालसंख्या न विद्यते॥५०॥

कालादृते न नियमा नाग्नेर्विहरणक्रिया॥  
ऋतूनामविभागाच्च पुष्पमूलफलं कुतः॥५१॥

अभावो व्यवहाराणां जंतूनां दिविचेह च॥  
जगत्प्रतापनमृते भास्करं वारितस्करम्॥५२॥

नावृष्ट्या तपते सूर्यो नावृष्ट्या परिवेष्यते॥  
अथादित्यस्य नामानि सामान्यानहि द्वादश॥५३॥

द्वादशैव पृथक्त्वेन तानि वक्ष्याम्यनेकशः॥  
आदित्यः सविता सूर्यो मिहिरोऽर्कः प्रतापनः॥५४॥

मार्तंडो भास्करोभानुश्चित्रभानुर्दिवाकरः॥  
रविर्वैद्वादशश्चैव ज्ञेयः सामान्यनामभिः॥५५॥

विष्णुर्धाता भगः पूषामित्रोंन्द्रौ वरुणोऽर्यमा॥  
विवस्वानंशुमांस्त्वष्टा पर्जन्यो द्वादशस्मृताः॥५६॥

इत्येते द्वादशादित्याः पृथक्त्वेन प्रकीर्तिताः॥  
उत्तिष्ठंति सदाह्येते मासेर्द्वादशभिः क्रमात्॥५७॥

विष्णुस्तपतिचैत्रे च वैशाखे चार्यमा तथा॥  
विवस्वाञ्ज्येष्ठमासे तु आषाढे चांशुमांस्तथा॥५८॥

पर्जन्यः श्रावणे मासि वरुणः प्रोष्ठसंज्ञके॥  
इंद्रश्चाश्वयुजे मासिधाता तपति कार्तिके॥५९॥

मार्गशीर्षे तथा मित्रः पौषे पूषा दिवाकरः॥  
माघे भगस्तु विज्ञेयस्त्वष्टा तपति फाल्गुने॥६०॥

तैश्च द्वादशभिर्विष्णू रश्मीनां दीप्यते सदा॥  
दीप्यते गोसहस्रेण शतैश्च त्रिभिरर्यमा॥६१॥

द्विसप्तकैर्विवस्वांस्तु अंशुमान् पंचकैस्त्रिभिः॥  
विवस्वानिव पर्जन्यो वरुणश्चार्यमा इव॥६२॥

इंद्रस्तु द्विगुणैः षड्भिर्धातैकादशभिः शतैः॥  
मित्रवद्भगवत्त्वष्टा सहस्रेण शतेन च॥६३॥

उत्तरोपक्रमेऽर्कस्य वर्धंतेरश्मयः सदा॥  
दक्षिणोपक्रमे भूयो ह्रसंते सूर्यरश्मयः॥६४॥

एवं रश्मिसहस्रं तु सौर्यं लोकार्थसाधकम्॥  
भिद्यंते ऋतुमासैस्तु सहस्रं बहुधा भृशम्[^595]॥६५॥

[^595]: "पुनः - इ०पा०।"

एवं नाम्नां चतुर्विंशदेकस्यैषा प्रकीर्तिता॥  
विस्तरेण सहस्रं तु पुनरेवं प्रकीर्तितम्॥६६॥

आसां परमयत्नेन ब्रुवते भिन्नदर्शनाः॥  
तामसा बुद्धिमोहाच्च दृष्टांतानिब्रुवंतिहि[^596]॥६७॥

[^596]: "दृष्ट्वा नातिक्रमंति हि - इ०पा०।"

ब्रह्माणं कारणं केचित्केचिदाहुर्दिवाकरम्॥  
केचिद्भवं परत्वेन आदुर्विष्णुं तथापरे॥६८॥

कारणं तु स्मृता ह्येते नानार्थेषु सुरोत्तमाः॥  
एकः स तु पृथक्त्वेन स्वयंभूरिति विश्रुतः॥६९॥

वनमालिनमुग्रेशं दिवि चक्षुरिवांतकम्॥  
तं स्वयंभूरिति प्रोक्तंस सौपर्णिमनौपमम्॥७०॥

यथानुरज्यते वर्णैर्विविधैः स्फाटिको मणिः॥  
तथा गुणवशात्तस्य स्वयंभोरनु

रंजनम्॥७१॥

एको भूत्वा यथा मेघः पृथक्त्वेन प्रतिष्ठितः॥  
वर्णतो रूपतश्चैव तथा गुणवशात्तु सः॥७२॥

नभसः पतितं तोयं याति स्वादांतरं यथा॥  
भूमे रसविशेषेण तथा गुणवशात्तु सः॥७३॥

यथेंधनवशादग्निरेकस्तु बहुधायते॥  
वर्णतो रूपतश्चैव तथा गुणवशात्तु सः॥७४॥

यथा द्रव्यविशेषाच्च वायुरेकः पृथग्भवेत्॥  
सुगंधः पूतिगंधोवा तथा गुणवशात्तु सः॥७५॥

यथा वा गार्हपत्योग्निरन्यत्संज्ञांतरं व्रजेत्॥  
दक्षिणाहवनीयादिब्रह्मादिषु तथा ह्यसौ॥७६॥

एकत्वे च पृथक्त्वे च प्रोक्तमेतन्निदर्शनम्॥  
तस्माद्भक्तिः सदाकार्यादेवे ह्यस्मिन्दिवाकरे॥७७॥

एषोंडजोऽधिगश्चैव एष एव भृगुस्तथा॥  
एष रजस्तमश्चैव एष सत्त्वगुणस्तथा॥७८॥

एष वेदाश्च यज्ञाश्च सर्वश्चैव न संशयः॥  
सूर्यव्याप्तमिदं सर्वं जगत्स्थावरजंगमम्॥७९॥

इज्यते पूज्यते चासावत्र यानात्मको रविः[^597]॥  
सर्वत्र सवितादेवस्तनुभिर्नामभिश्च सः॥८०॥

[^597]: "इत्येते द्वादशादित्या जगत्पालात्मको रविः - इ०पा०।"

वसत्यग्नौतथा वाते व्योम्नि तोये तथा विभो॥  
एवंविधो ह्ययं सूर्यः सदा पूज्यो विजानता॥८१॥

आदित्यं वेत्ति यस्त्वेवं स तस्मिन्नेव लीयते॥  
अप्येकं वेत्ति या नाम धात्वर्थनिगमै रवेः॥८२॥

स रोगैर्वर्जितः सर्वैः सद्यः पापा[^598]त्प्रमुच्यते॥  
न हि पापकृतःसांव भक्तिर्भवति भास्करे॥८३॥

[^598]: " पापैः - इ०पा०।"

तथा त्वं परया भक्त्याप्रपद्यस्व दिवाकरम्॥  
येन व्याधिविनिर्मुक्तःसर्वान्कामानवाप्स्यसि॥८४॥

यथा तव पिता सांव यथा वेधा यथा हरः॥  
यथा गुणवशात्तस्य स्वयंभोरतुरंजनम्॥८५॥

एकीभूत्वा यथामेघःपृथक्त्वेन प्रतिष्ठते॥  
वर्णतो रूपतश्चैव तथा गुणवशात्तु सः॥८६॥

 इति श्रीभविष्ये महापुराणे ब्राह्मेपर्वणि सप्तमकल्पे सूर्यमहिमवर्णनं नामाष्टसप्ततितमोऽध्यायः॥७८॥छ॥

सुमंतुरुवाच॥

एतच्छ्रुत्वा तु कार्त्स्न्येन हृष्टोजांबवतीसुतः॥  
जातकौतूहलो भूयः परिपप्रच्छ नारदम्[^599]॥१॥

[^599]: "सादरम् - इ०पा०।"

सांबउवाच॥

अहो सूर्यस्य माहात्म्यं वर्णितं हर्षवर्धनम्॥  
येन मे भक्तिरुत्पन्ना परा ह्यस्मिन्विभावसौ॥२॥

ततो राज्ञीं महाभागां निक्षुभां च महामुने॥  
दिंडिनं पिंगलादींश्च सर्वान्कथय मे मुने॥३॥

नारद उवाच॥

प्रागुक्तेऽर्कस्य द्वे भार्ये राज्ञी निक्षुभसंज्ञिते॥  
तयोर्हि राज्ञी द्यौर्ज्ञेया निक्षुभा पृथिवी स्मृता॥४॥

सौम्यमासस्य सप्तम्यां द्यावार्कः सहयुज्यते[^600]॥  
माघकृष्णस्य सतम्यां मह्यासह भवेद्रविः॥५॥

[^600]: "पौषस्य शुक्लसप्तम्यां राज्ञ्यार्कः सह युज्यते - इ०पा०।"

भूरा दित्यश्च भगवाङ्ग

च्छेते संगमंतथा॥  
ऋतुस्नाता महीतत्र गर्भं गृह्णाति भास्करात्॥६॥

द्यौर्जलं सुयते गर्भं वर्षास्विह च भूतले॥  
ततस्त्रैलोक्यभूत्यर्थं[^601] महीसस्यानि सूयते॥७॥

[^601]: "त्रैलोक्यवार्तार्थम् -इ०पा०।"

सस्योपयोगसंहृष्टा जुह्वत्याहुतयो द्विजाः॥  
स्वाहाकारस्वधाकारैर्यजंति पितृदेवताः॥८॥

निक्षुभा सूयते यस्मादन्नौषधिसुधामृतैः॥  
मर्त्यान्पितॄंश्च देवांश्च तेन भूर्निक्षुभा स्मृता॥९॥

यथाराज्ञी द्विधा भूता यस्य चेयंसुता मता॥  
अपत्यानि च यान्यस्यास्तानि वक्ष्याम्यशेषतः॥१०॥

मरीचिर्ब्रह्मणः पुत्रोमरीचेः कश्यपः सुतः॥  
तस्माद्धिरण्यकशिपुः प्रह्लादस्तस्य चात्मजः॥११॥

प्रह्लास्य सुतोनाम्नाविरोचन इति श्रुतः॥  
विरोचनस्य भगिनी संज्ञाया जननी शुभा॥१२॥

हिरण्यकशिपोः पौत्रोदितेः पुत्रस्यसा स्मृता॥  
सा विश्वकर्मणः पुत्री प्राल्हादी प्रोच्यते बुधैः॥१३॥

अथ नाम्ना सुरूपेति मरीचेदुर्हिता शुभा॥  
पुत्री ह्यंगिरसः सा तु जननी तु बृहस्पतेः॥१४॥

बृहस्पतेस्तु भगिनी विश्रुता ब्रह्मवादिनी॥  
प्रभासस्य तु सा पत्नी वसूनामष्टमस्य तु॥१५॥

प्रसूता विश्वकर्माणं सर्वशिल्पकरं वरम्॥  
स वै नाम्ना पुनस्त्वष्टा त्रिदशानां च वार्धकिः॥१६॥

देवाचार्यश्च तस्येयं दुहिता विश्वकर्मणः॥  
सुरेणुरिति विख्याता त्रिषु लोकेषु भाविनी॥१७॥

राज्ञीसंज्ञा च द्यौस्त्वाष्ट्री प्रभा सैव विभाव्यते॥  
तस्यास्तु या तनुच्छाया निक्षुभा सा महीमयी॥१८॥

सातु भार्या भगवतो मार्तंडस्य महात्मनः[^602]॥  
साध्वीपतिव्रता देवी रूपयौवनशालिनी॥१९॥

[^602]: "सा च भार्या मघवतो मार्तंडस्य महात्मनः। शचीपतिव्रतादेवी रूपयौवनशालिनी - इ० पुस्तकांतरस्थः पाठः अन्येषु पुस्तकेषु तुमूलस्थ एव।"

न तु तां नररूपेण सूर्यो भजति वै पुरा॥  
आदित्यस्येह तद्रूपं महता स्वेन तेजसा॥२०॥

गात्रेष्वप्रतिरूपेषुनातिकांतमिवाभवत्॥  
अनिष्पन्नेषु गात्रेषु गोलं दृष्ट्वापितामहः॥२१॥

मार्तस्त्वं भव चांडस्तु मार्तंडस्तेन स स्मृतः॥  
देवानां च यतस्त्वादिस्तेनादित्य इति स्मृतः॥२२॥

अतः परं प्रवक्ष्यामि प्रजास्तस्य महात्मनः॥  
त्रीण्यपत्यानि संज्ञायां जनयामास वै रविः॥२३॥

वर्षाणां तु सहस्रं वैव समाना पितुर्गृहे॥  
भर्तुः समीपं याहीति पित्रोक्ता सा पुनःपुनः॥२४॥

अगच्छद्वडवा भूत्वा त्यक्त्वा रूपं यशस्विनी॥  
उत्तरांश्च कुरून्गत्वा तृणान्यनुचचार ह॥२५॥

पितुः समीपं या भार्या संज्ञा या वचनेन सा॥  
संज्ञाया धारयद्रूपं छायासूर्य मुपस्थिता॥२६॥

द्वितीयायां तु संज्ञायां संज्ञेयमिति चिंतयन्॥  
आदित्यो जनयामास पुत्रौ कन्यां च रूपिणीम्॥२७॥

पूर्वजस्य मनो

स्तुल्यौसादृश्येन चतावुभौ॥  
श्रुतश्रवाश्चधर्मज्ञः श्रुतकर्मातथैव च॥२८॥

श्रुतश्रवामनुस्ताभ्यां सावर्णिर्यो भविष्यति॥  
श्रुतकर्मा तु विज्ञेयोग्रहोयो वै शनैश्वरः॥२९॥

कन्या च तपती नाम रूपेणाप्रतिरूपिणी॥  
संज्ञातुपार्थिवी तेषामात्मजानां यथाकरोत्॥३०॥

न स्नेहं पूर्वजानां तु तथा कृतवती तु सा॥  
मनुस्तु क्षमते तस्या यमस्तस्या न चक्षमे॥३१॥

बहुशो यात्यमानस्तु पितुः पत्न्या सुदुःखितः॥  
सवैकोपाच्च वाल्याच्चभाविनोऽर्थस्य वैवलात्॥३२॥

यदासंतर्जयामास संज्ञां वैवस्वतो यमः॥  
तं शशाप ततः क्रोधात्संज्ञा सा पार्थिवी भृशम्॥३३॥

पदासंतर्जयसे यन्मां पितुर्भार्यां गरीयसीम्॥  
तस्मात्तैवष चरणः पतिष्यति न संशयः॥३४॥

यमस्तु तेन शापेन भृशं पीडितमानसः॥  
मनुना सह तन्मातुः पितुः सर्वंन्यवेदयत्॥३५॥

स्नेहेनतुल्यमस्मासु माता देव न वर्तते॥  
निःस्नेहाञ्ज्यायसो ह्यस्मान्कनीयां संबुभूषति॥३६॥

तस्यामयोद्यतः पादो न तु देव निपातितः॥  
बाल्याद्वा यदि वा मोहात्तद्भवान्क्षंतुमर्हसि॥३७॥

शप्तोऽहमस्मिल्ँलोकेशजनन्या तपतां वर॥  
तव प्रसादाच्चरणस्त्रायतां महतो भयात्॥३८॥

रविरुवाच॥

असंशयं महत्पुत्र भविष्यत्यत्र कारणम्॥  
येनत्वामाविशत्क्रोधो धर्मज्ञं धर्मशालिनम्॥३९॥

सर्वेषामेव शापानां प्रतिघातस्तु विद्यते॥  
न तु मात्राभिशप्तानां क्वचिन्मोक्षो भवेदिह॥४०॥

न शक्यमेतन्मिथ्या मे कर्तुं मातुर्वचस्तव॥  
किंचित्तेऽहं विधास्यामि पितृस्नेहादनुग्रहम्॥४१॥

कृमयो मांसमादाय यास्यंति तु महीतले॥  
कृतं तस्या वचःसत्यं त्वं च त्रातो भविष्यसि॥४२॥

सुमंतुरुवाच

॥

आदित्यस्त्वब्रवीच्छायां किमर्थंतनयावुभौ॥  
तुल्येष्वभ्यधिकः स्नेह एकत्र क्रियते त्वया॥४३॥

सा[^603] तत्पुराभवं तस्मै नाचचक्षे विवस्वतः॥  
आत्मानं स समाधायवक्तुंतस्यामपश्यत॥४४॥

[^603]: "सा च संज्ञावचः स्मृत्वा - इ०पा०।"

तां शप्तुकामो भगवानुद्यतः कुपितस्ततः॥  
ततश्छाया यथावृत्तमाचचक्षे विवस्वतः॥४५॥

विवस्वांस्तु ततः क्रुद्धः श्रुत्वा श्वशुरमागतः॥  
स चापि तं यथान्यायमर्चयियित्वा दिवाकरम्॥४६॥

निर्दग्धु कामं रोषेण सांत्वयामास तं शनैः॥

विश्वकर्मोवाच॥

तवातितेजसाविष्टमिदं रूपं सुदुःसहम्॥४७॥

असहंती तु संज्ञा च वने चरति शाद्वले॥  
द्रक्ष्यते तां भवानद्यस्वांभार्यां शुभचारिणीम्॥४८॥

रूपार्थं भवतोरण्ये चरंतीं सुमहत्तपः॥  
रूपं ते

ब्रह्मणोवाक्याद्यदिवैरोचते विभो॥४९॥

प्रशातयामि देवेंद्र श्रेयोऽर्थं जगतः प्रभो॥  
संतुष्टस्तस्य तद्वाक्यं वहुमेने महातपाः॥५०॥

ततोऽन्वजानात्त्वष्टारंरूपनिर्वर्तनाय तु॥  
विश्वकर्मा ह्यनुज्ञातः शाकद्वीपेविवस्वतः॥५१॥

भ्रमिमारोप्यतत्तेजः शातयामासतस्यवै॥  
आजानुलिखितश्चासौनिपुणं विश्वकर्मणा॥५२॥

नाभ्यनंदत्तुलिखनं ततस्तेन निवारितः॥  
तत्र तद्भासितं रूपं तेजसाप्रकृतेन तु॥५३॥

कांतात्कांततरं भूत्वा अधिकंशुशुभेततः॥  
ददर्शयोगमास्थायस्वां भार्यां वडवां तथा॥५४॥

अदृश्यां सर्वभूतानां तेजसास्वेन संवृताम्॥  
अश्वरूपेण मार्तण्डस्तां मुखेन समासदत्॥५५॥

मैथुनाय विचेष्टंतीं परपुंसो विशंकया॥  
सातंविवस्वतः शुक्रं ना साभ्यां समधारयत्॥५६॥

देवौतस्याम जायेतामश्विनौ भिषजांवरौ॥  
नासत्यश्चैवदस्रश्चतौस्मृतौनामतोऽश्विनौ॥५७॥

अतः परंस्वकं रूपं दर्शयामास भास्करः॥  
तद्दृष्ट्वा चापि संज्ञातु तु तोष च मुमोह च॥५८॥

ततस्तुजनयामाससंज्ञा सूर्यसुतं शुभम्॥  
रूपेण चात्मनस्तुल्यं रेवतं नाम नामतः॥५९॥

पितुर्गृह्याष्टमं सोऽश्वंजातमात्रः पलायत॥  
सतस्मिन्त्सकृदारूढस्तमश्वंनैवमुंचति॥६०॥

ततोर्केण समादिष्टौ दंडनायक पिंगलौ॥  
अश्वंप्रत्यानयेथां मे माबलाच्छिद्रतोऽस्य तु॥६१॥

पार्श्वस्थौतिष्ठतस्तस्य अश्वच्छिद्राभिकांक्षिणौ॥  
नच्छिद्रंतुलभेतेतौ तस्याद्या पिमहात्मनः॥६२॥

प्लवन्गच्छत्यसौयस्मात्संज्ञायाः शांतिदः सुतः॥  
रेवृस्तुचगतौ धातूरेवं तस्तेन स सस्मृतः॥६३॥

मनुर्यमोयमीचैवसावर्णिः सशनैश्वरः॥  
तपतीचाश्विनौचैवरेवंतश्चरवेः सुताः॥६४॥

एवमेषापुरासंज्ञाद्वितीयापार्थिवीस्मृता॥  
या संज्ञासास्मृता राज्ञीच्छाया या सातुनिक्षुभा॥६५॥

राजदीप्तौ स्मृतोधावूराजाराजति यत्सदा॥  
अधिकः सर्वभूतेभ्योराजते च दिवाकरः॥६६॥

अधिकं राजतेयस्मात्तस्माद्राजा स उच्यते॥  
राज्ञः पत्नीतु सायस्मात्तस्माद्राज्ञी प्रकीर्तिता॥६७॥

क्षुभसंचलने धातुर्निश्चलातेन निक्षुभा॥  
भवंतीत्यथवायस्मात्स्वर्गीयाः[^604] क्षुद्विवर्जिताः॥६८॥

[^604]: "यज्ञियाः - इ०पा०।"

छायां तां विशतेदिव्यां स्मृतासातेन निक्षुभा॥  
दृष्ट्वा जनं सदातातभृशं पीडित मानसम्॥६९॥

धर्मेण रंजयामास धर्मराजस्ततः स्मृतः॥  
शुद्धेन कर्मणातात शुभेन परम द्युतिम्॥७०॥

पितॄणामा

धिपत्यं च लोकपालत्वमाप च॥  
सांप्रतं वर्तते योऽयं मनुर्लोके महामते॥७१॥

यस्यान्ववाये जातस्तु शंखचक्रगदाधरः॥  
यमस्य भगिनी यातु यमीकन्या यशस्विनी॥७२॥

साभवत्सरितां श्रेष्ठायमुना लोकपावनी॥  
मनुः प्रजापतिस्त्वेष सावर्णिः स महायशाः॥७३॥

भविष्यः समनुस्तात अष्टमः परिकीर्तितः॥  
मेरुपृष्ठे तपो दिव्यमद्यापि चरते प्रभुः॥७४॥

भ्राताशनैश्वरस्तस्य ग्रहत्वं स तु लब्धवान्॥  
तपती नाम यानाम्नातयोः कन्यागरीयसी॥७५॥

सावभूव शुभापत्नी राज्ञः संवरणस्य तु॥  
तापी नाम नदीचेयं विंध्यमूलाद्विनिःसृता॥७६॥

नित्यं पुण्यजला स्नाने पश्चिमोदधिगामिनी॥  
सौम्यया संगता सातु सर्वपापभयापहा॥७७॥

वैवस्वती यथा वीर संगता शिवकांतया[^605]॥  
अश्विनौ देववैद्यत्वं लब्धवंतौ यदूत्तम॥७८॥

[^605]: "शिवकांक्षया - इ०पा०।"

तयोः कर्मोपजीवंति लोकस्मिन्भिषजः सदा॥  
रेवंतो नाम योऽर्कस्य रूपेणार्कसमः सुतः॥७९॥

अश्वानामाधिपत्ये[^606] तु योजितः सतु भानुना॥  
क्षेमेण गच्छतेध्वानं यस्तं पूजयते पथि॥८०॥

[^606]: "अश्वाधिपत्ये पित्रा तु - इ०पा०। "

सुखप्रसाद्यो मर्त्यानां सदा यदुकुलोद्वह॥  
त्वष्टापि तेजसा तेन मार्तंडस्यैव चाज्ञया॥८१॥

भोजानुत्पादयामास पूजायै तस्य सुव्रत॥  
य इदं जन्मदेवस्य शृणुयाद्वा पठेत वा॥८२॥

विवस्वतो हि पुत्राणां सर्वेषाममितौजसाम्॥  
सर्वपापविनिर्मुक्तो याति सूर्यसलोकताम्॥८३॥

इह राजा भवत्येव पुनरेत्य न संशयः॥८४॥

 इति श्रीभविष्ये महापुराणे ब्राह्मे पर्वणि सप्तमीकल्पे आदित्यमाहात्म्यवर्णनं नामैकोनाशीतितमोऽध्यायः॥७९॥॥छ॥

सुमंतुरुवाच॥॥

इत्थं श्रुत्वा कथांदिव्यां हेलिमाहात्म्यमाश्रिताम्॥  
सांवः पप्रच्छभूयोऽपि नारदं मृषिसत्तमम्॥१॥

॥सांबउवाच॥

सूर्यपूजाफलं यच्चयच्च दानफलं महत्॥  
प्रणिपाते फलं यच्च गीतवाद्ये च यत्फलम्॥२॥

भास्करस्य द्विजश्रेष्ठ तन्मे ब्रूहि समंततः॥  
येन संपूजयाम्येष भानुं देवैः[^607] सदार्चितम्॥३॥

[^607]: "केशैरिति पाठे ब्रह्मशंकरादिभिरित्यर्थः।"

॥नारद उवाच॥

इममर्थं पुरा पृष्टो ब्रह्मा लोकपितामहः॥  
दिंडिना यदुशार्दूल शृणुष्वैकाग्रमानसः॥४॥

सुखासीनं तथा देवं सुरज्येष्ठं पितामहम्॥  
प्रणम्य शिरसा दिंडिरिदं वचनमब्रवीत्॥५॥

॥दिंडिरुवाच॥॥

सूर्यपूजाफलं बूहिब्रूहि दानफलं तथा॥  
प्रणामे यत्फलं देव यच्चोक्तं तौर्यकत्रये॥६॥

इतिहासपुराणाभ्यां कारिते श्रवणे तथा॥  
पुरतो देवदेवस्य यत्फलं स्यात्तदुच्यताम्॥७॥

मार्जने लेपने यच्च देवदेवस्य मंदिरे॥  
भास्करस्य

कृते ब्रूहि मम लोक पितामह॥८॥

॥ब्रह्मोवाच॥

स्तुतिजप्योपहारेण पूजया च नरोरवेः॥  
उपवासेन षष्ठ्यां च सर्वपापैः प्रमुच्यते॥९॥

प्रणिधाय शिरोभूमौ नमस्कारपरो रवेः॥  
तत्क्षणात्सर्वपापेभ्यो मुच्यते नात्र संशयः॥१०॥

भक्तियुक्तो नरो यस्तु रवेः कुर्यात्प्रदक्षिणाम्॥  
प्रदक्षिणी कृता तेन सप्तद्वीपा भवेन्मही[^608]॥११॥

[^608]: "वसुंधरा - इ०पा०। "

सूर्यलोकं व्रजेच्चापि इह रोगैश्च मुच्यते॥  
उपानहौ परित्यज्य अन्यथा नरकं व्रजेत्॥१२॥

सोपा नत्कोनरो यस्तु आरोहेत्सूर्यमंदिरम्॥  
स्याति नरकं घोरमसिपत्रवनं विभो॥१३॥

सूर्यं मनसियः कृत्वा कुर्याद्व्योमप्रदक्षिणम्॥  
प्रदक्षिणी कृतास्तेन सर्वे देवा भवंति हि॥१४॥

परितुष्टाश्च ते सर्वे प्रयच्छंति गतिं शुभाम्॥  
सर्वे देवा महाबाहो ह्यभीष्टं तु परंतप॥१५॥

एकाहारो नरो भूत्वापष्टठ्यांयोऽर्चयते रविम्॥  
सप्तम्यां वा महाबाहो सूर्यलोकं सगच्छति॥१६॥

अहोरात्रोपवासी च पूजयेद्यस्तु भास्करम्॥  
सप्तम्यां वाथ षष्ठ्यांवास गच्छेत्परमां गतिम्॥१७॥

कृष्णपक्षस्य सप्तम्यां सोपवासो जितेंद्रियः॥  
सर्वरक्तोपहारेण पूजयेद्यस्तु भास्करम्॥१८॥

पंकजैः करवीरैर्वा कुंकुमोदकचंदनैः॥  
मोदकैश्च गणश्रेष्ठ सूर्यलोकं स गच्छति॥१९॥

शुक्लपक्षस्य सप्तम्यामुपवासरतः सदा॥  
सर्वशुक्लोपहारेण पूजयेद्यस्तु भास्करम्॥२०॥

जातीमुद्गकैश्चैव श्वेतोत्पलकदंवकैः॥  
पायसेन तथा[^609] देवं सवज्रेणार्चयेद्रविम्॥२१॥

[^609]: "सदा - इ०पा०। "

सर्वपापविशुद्धात्मा विधुः कांत्या न संशयः॥  
हंसयुक्तेन यानेन हंसलोकमवाप्नुते॥२२॥

॥दिंडिरुवाच॥॥

ब्रूहि मे विस्तराद्देव सप्तमीकल्पमुत्तमम्॥  
उपोष्य सप्तमीं येन गमिष्ये शरणं रवेः॥२३॥

॥ब्रह्मोवाच॥॥

साधु पृष्टोऽस्मि भवता सप्तमीकल्पमुत्तमम्॥  
यथासहस्रकिरणः पुरा पृष्टोऽरुणेन वै॥२४॥

कथिताः सप्तसप्तम्यो भानुना श्रेयसे नृणाम्॥  
अरुणस्य गणश्रेष्ठ पृच्छतः कारणांतरे॥२५॥

कस्यचित्त्वथ कालस्य देवदेवंदिवाकरम्॥  
ध्यानमाश्रित्य तिष्ठन्तमरुणो वाक्यमब्रवीत्॥२६॥

किमर्थं देवदेवेश ध्यानमाश्रित्य तिष्ठसि॥  
दिनं न याति देवेश कारणं मम कथ्यताम्॥२७॥

कुरुचंक्रमणं देव वहमानो दिवस्पते[^610]॥  
इत्येवं भगवान्पृष्ट इदं वचनमब्रवीत्॥२८॥

[^610]: " ह्यर्च्यमानो दिवस्पते - इ०, छोक्षमानो दिवस्पते - इ० च पा०।"

शृणुत्वं द्विजशार्दूल यदर्थं ध्यानमाश्रितः॥  
अर्वावसुर्द्विजश्रेष्ठः स चापुत्रः खगोत्तम॥२९॥

आराधयति मां नित्यं गंधपुष्पोपहारकैः॥  
पुत्रकामः खगश्रेष्ठ न च जानात्ययं यथा॥३०॥

पुत्रदोऽहं भवेयेन विधिना पूजितः खग॥  
श्रूयतां च विधिं सर्वंयेनप्रीतो भवे नृणाम्॥३१॥

सप्तमीकल्पसंज्ञो वै विधीनामुत्तमो विधिः॥  
यस्तु मां पूजयेन्नित्यं तस्य पुत्रान्ददाम्यहम्॥३२॥

गृह्णीष्व सप्तमीकल्पं गत्वा ब्रूहि द्विजोत्तमम्॥  
येनाहं बहुपुत्रत्वं दद्यां तस्य तथा खग॥३३॥

श्रुत्वाभानोः क्षणादेव जगाम स खगोत्तमः॥  
कथयामास तत्सर्वं भानोर्वचनमादितः॥३४॥

ब्राह्मणस्य खगश्रेष्ट स च श्रुत्वा द्विजोत्तमः॥  
चकार सप्तमीकल्पं यथाख्यातं खगेनतु॥३५॥

ऋद्धिं वृद्धिं तथारोग्यं प्राप्यपुत्रांश्च पुष्कलान्॥  
गतोऽसौ सूर्यलोकं च तेजसा तत्समोभवत्॥३६॥

 इति श्रीभविष्ये महापुराणे ब्राह्मे पर्वणि सप्तमीकल्पे माहात्म्यवर्णनं नामाशीतितमोऽध्यायः॥८०॥छ॥

ब्रह्मोवाच॥

जया च विजयाचैव जयंती चापराजिता॥  
महाजया च नंदा च भद्रा चान्या प्रकीर्तिता॥१॥

शुक्लपक्षस्य सप्तम्यां सूर्यवारो भवेद्यदि॥  
सप्तमी विजया नामतत्रदत्तं महाफलम्॥२॥

स्नानं दानं तथाहोम उपवासस्तथैव च॥  
सर्वं विजयसप्तम्यां महापातकनाशनम्॥३॥

पंचम्यामेकभक्तं स्यातषष्ठ्यां नक्तंप्रचक्षते॥  
उपवासस्तु सप्तम्यामष्टम्यां पारणं भवेत्॥४॥

केचिदेवमुशंत्येव नेति चान्ये गणाधिप॥  
अभिप्रेतस्तु मेष[^611]ष्ठ्यामुपवासो गणोत्तम॥५॥

[^611]: " यः - इ०पा०।"

चतुर्थ्यामेकभक्तं तु पंचम्यां नक्तमादिशेत्॥  
उपवासस्तु षष्ठ्यां स्यात्सप्तम्यां पारणं भवेत्॥६॥

उपवासपरःषष्ठ्यामब्देशं पूजयेद्बुधः॥  
गंधपुष्पोपहारैश्च भक्त्या श्रद्धासमन्वितः॥७॥

प्रकल्प्यपूजां भूमौ तु देवस्य पुरतः स्वपेत्॥  
जपमान[^612]स्तु गायत्रीं सौरसूक्तमथापिवा॥८॥

[^612]: "यजमानः - इ०पा०।"

अक्षरं वा महाश्वेतं षडक्षरमथापि वा॥  
विबुद्धस्त्वथ सप्तम्यां कृत्वा स्नानं गणाधिप॥९॥

ग्रहेशं पूजयित्वा तु होमं कृत्वा विधानतः॥  
ब्राह्मणान्भोजयेद्भक्त्या शक्त्या च गणनायक॥१०॥

शाल्योदनमपूपांश्च खंडवेष्टांश्च शक्तितः॥  
सघृतं पायसं दद्यात्तथाविप्रेषु शक्तितः॥११॥

दत्त्वा च दक्षिणां भक्त्या[^613]ततो विप्रान्विसर्जयेत्॥  
इत्येषा कथिता देव पुण्या विजयसप्तमी॥१२॥

[^613]: "शक्त्या - इ०पा०।"

यामुपोष्य नरो गच्छेत्पदं वैरोचनं परम्॥  
करवीराणि रक्तानि कुंकुमं च विलेपनम्॥१३॥

विजयं धूपमस्यां तु भानोस्तुष्टिकराणि वै॥  
एषा पुण्या पापहरा महापातकनाशिनी॥१४॥

अत्रदत्तं हुतं चापि क्षीयतेन गणाधिप॥  
स्नानं दानं तथा होमः पितृदेवाभिपूजनम्॥१५॥

सर्वं[^614] विजयसप्तम्यां महापातकनाशनम्॥  
आदित्यवारेण युतास्मृता विजयसप्तमी॥१६॥

[^614]: "शस्तस् - इ०पा०।"

इत्येषा कथिता वीर सर्वकामप्रदायिनी॥  
धन्यं यशस्यमायुष्यं कीर्तितं श्रवणं तथा॥१७॥

स्मरणं तु तथास्यां तु पुण्यदंत्रिपुरांतक॥१८॥

 इति श्रीभविष्ये महापुराणे ब्राह्मे पर्वणि सप्तमीकल्पे विजयसप्तमीवर्णनं नामैकाशीतितमोऽध्यायः॥८१॥छ॥

दिंडिरुवाच॥॥

येत्वादित्यदिने ब्रह्मन्पूजयंति दिवाकरम्॥  
स्नानदानादिकं तेषां किं फलं स्याद्ब्रवीहिमे॥१॥

पुण्या सा सप्तमी प्रोक्ता युक्ता तेन पितामह॥  
विजयेति तथा नाम वर्ण्यतामस्य[^615] पुण्यता॥२॥

[^615]: "कथ्यतां मम शृण्वतः- इ०पा०।"

ब्रह्मोवाच॥॥

येत्वादित्यादिनेन ब्रह्म[^616]ञ्छ्राद्धंकुर्वंतिमानवाः॥  
सप्तजन्मनिते जाताः संभवंति विरोगिणः॥३॥

[^616]: "प्राप्ते - इ०पा०।"

नक्तं कुर्वंति ये तत्र मानवाः स्थैर्यमाश्रिताः॥  
जपमानाः परं जाप्यमादित्यहृदयं परम्॥४॥

आरोग्यमिह वै प्राप्य सूर्यलोकं व्रजंति ते॥  
उपवासं च ये कुर्युरादित्यस्य दिने सदा॥५॥

जपंति च महाश्वेतां ते लभंते यथेप्सितम्॥  
अहोरात्रेण नक्तेन त्रिरात्रनियमेन वा॥६॥

जपमानो महाश्वेतामीप्सितं लभते फलम्॥  
विशेषतः सूर्यदिने जपमानो गणाधिप॥७॥

षडक्षरं[^617] तथा श्वेतां गच्छेद्वैरोचनं पदम्॥  
द्वादशेह स्मृता वारा आदित्यस्य महात्मनः॥८॥

[^617]: "शुभकर्मा - इ०पा०।"

नंदोभद्रस्तथा सौम्यः कामदः पुत्रदस्तथा॥  
जयो जयंतो विजय आदित्याभिमुखस्थितः॥९॥

हृदयो रोगहाचैव महाश्वेतप्रियोऽपरः॥  
शुक्लपक्षस्य षष्ठ्यांतु मात्रे मासि गणाधिप॥१०॥

यः कुर्यात्सभवेद्भूपः[^618] सर्वपापभयापहः॥  
अत्र नक्तं स्मृतं पुण्यं घृतेन स्नपनं रवेः॥११॥

[^618]: "यो भवेत्स भवेन्नंदः - इ०पा०।"

अगस्तिकुसुमानीह भानोस्तुष्टिकराणि तु॥  
विलेपनं सुगंधस्तु श्वेतचंदनमुत्तमम्॥१२॥

धूपस्तु गुग्गुलःश्रेष्ठोनैवेद्यं षूपमेव हि॥  
दत्त्वापूषं तु विप्रस्य ततो भुंजीतवाग्यतः॥१३॥

नक्षत्रदर्शनान्नक्तं केचिदिच्छंति मानद[^619]॥  
मुहूर्तोनं दिनं केचित्प्रवदंति मनीषिणः॥१४॥

[^619]: "मानवाः - इ०पा०।"

नक्षत्रदर्शनान्नक्तमहम्मन्ये गणाधिप॥  
प्रस्थमात्रं भवेत्पूपं गोधूममयमुत्तमम्॥१५॥

यवोद्भवं वा कुर्वीत सगुडं सर्पिषान्वितम्॥  
सहिरण्यं च दातव्यं ब्राह्मणे सेतिहासके[^620]॥१६॥

[^620]: "दिव्यसंज्ञिके - इ०पा०। "

भौमे दिव्येऽथ वा देयंन्यसेद्वापुरतो रवेः॥  
दातव्योमंत्रतश्चायं मंडको[^621] ग्राह्य एव हि॥१७॥

[^621]: "अपूपः - इ०पा०।"

भूत्वादित्येन वै भक्त्या आदित्यं तु नमस्य च॥  
आदित्यतेजसोत्पन्नं राज्ञीकरविनिर्मितम्॥१८॥

श्रेयसेस

म विप्रत्वं प्रतीच्छापूपमुत्तमम्॥  
कामदं सुखदं धर्म्यं धनदं पुत्रदं तथा॥१९॥

सदास्तु ते प्रतीच्छामि मंडकं भास्करप्रियम्॥  
एतौ चैव महामंत्रौदानादाने रविप्रियौ॥२०॥

अपूपस्य गणश्रेष्ठ श्रेयसेनात्र संशयः॥  
एष नंदविधिः प्रोक्तो नराणां श्रेयसे विभो॥२१॥

अनेनविधिना यस्तु नरः[^622] पूजयते रविम्॥  
सर्वपापविनिर्मुक्तः[^623] सूर्यलोके महीयते॥२२॥

[^622]: "नंदम् - इ०पा०। "

[^623]: "सर्वपापविमुक्तात्मा - इ०पा०।"

न दारिद्र्यं न रोगश्च कुलेतस्य महात्मनः॥  
योऽनेन पूजयेद्भानुं न क्षयः संततेस्तथा॥२३॥

सूर्यलोकाच्च्युतश्चासौ राजा भवति भूतले॥  
बहुरत्नसमायुक्त[^624]स्तेजसाद्विजसंनिभः[^625]॥२४॥

[^624]: "बह्वानंदसमायुक्तः - इ०, बहुभर्तृसमायुक्तः - इ० च पा०। "

[^625]: "द्विजसत्तम - इ०पा०।"

पठतां शृण्वतां चेदं विधानं त्रिपुरांतक॥  
कं ददात्यचलं दिव्यमंबुजामचलां तथा॥२५॥

 इति श्रीभविष्ये महापुराणे आदित्यवारकल्पे नंदविधिवर्णनं नाम द्व्यशीतितमोऽध्यायः॥८२॥छ॥

ब्रह्मोवाच॥॥

मासि भाद्रपदे वीरशुक्लेपक्षे[^626] तु यो भवेत्॥  
षष्ठ्यां गणकुलश्रेष्ठ स भद्रः परिकीर्तितः॥१॥

[^626]: " कृष्णपक्षे - इ०पा०।"

तत्र नक्तं तुयः कुर्यादुपवासमथापि वा॥  
हंसयानसमारूढो याति हंससलोकताम्॥२॥

मालतीकुसुमानीह तथा श्वेतं च चंदनम्॥  
विजयं च तथा धूपं नैवेद्यं पायसं परम्॥३॥

पूजायां भास्करस्येह कुर्यात्त्रिपुरसूदन॥  
इत्थं संपूज्य देवेशं मध्याह्ने च दिनाधिपम्॥४॥

दत्त्वा तु दक्षिणां शक्त्याततो भुंजीत वाग्यतः॥  
पायसं गणशार्दूल सगुडं सर्पिषा सह॥५॥

य एवं पूजयेद्भक्त्या[^627] मानवस्तिमिरापहम्॥  
सर्वकामानवाप्येह पुत्रदारधनादिकम्॥६॥

[^627]: "भाद्रे - इ०, भद्रम् - इ० चपा०।"

विमुक्तः सर्वपापेभ्यो व्रजेद्भानुसलोकताम्॥  
एष भद्र विधिः प्रोक्तो मया यस्ते गणाधिप॥७॥

श्रुत्वा कृत्वा च यत्पापान्मुच्यते मानवो भुवि॥८॥

 इति श्रीभविष्ये महापुराणे आदित्यवारकल्पे भद्रविधिवर्णनं नाम त्र्यशीतितमोऽध्यायः॥८३॥छ॥

॥ब्रह्मोवाच॥॥

नक्षत्रं रोहिणी वीर यदा वारस्य वै भवेत्॥  
यात्यसौ सौम्यतां वीर[^628] स सौम्यः परिकीर्तितः॥१॥

[^628]: " वारः - इ०पा०।"

स्नानंदानं जपोहोमः पितृदेवादितर्पणम्॥  
अक्षयं स्यान्न संदेहस्त्वत्र वारे महात्मनः॥२॥

नक्तं समाश्रितोयोऽत्र पूजयेद्भास्करं नरः॥  
याति लोकं स देवस्य भास्करस्य न संशयः॥३॥

रक्तोत्पलानि वै तत्र तथा रक्तं च चंदनम्॥  
सुगंधश्चापि धूपस्तु नैवेद्यं पायसं तथा॥४॥

ब्राह्मणाय च दातव्यं भोक्तव्यं चात्मना

तथा॥  
य एवं पूजयेत्सौम्ये चित्रभानुं गवांपतिम्॥५॥

**सविमुक्तस्तु पापेभ्यस्त्वाष्ट्रीं कांतिमवाप्नुयात्॥६॥**

 इति श्रीभविष्ये महापुराणे ब्राह्मेपर्वणि आदित्यवारकल्पेसौम्यविधिवर्णनं नाम चतुरशीतितमोऽध्यायः॥८४॥

**॥छ॥**

**ब्रह्मोवाच॥॥**

प्राप्ते मार्गशिरे मासि शुक्लषष्ठ्यांतुयो भवेत्॥  
स ज्ञेयः कामदोवारः सदेष्टो भास्करस्य तु॥१॥

तत्र यः पूजयेद्भानुं भक्त्या श्रद्धासमन्वितः॥  
विमुक्तः सर्वपापैस्तु प्राप्नुते नंदनाधिप[^629]म्॥२॥

[^629]: "चंदनाधिपम् - इ०पा० ।"

रक्तचंदनमिश्राणि करवीराणि सुव्रत॥  
धूपं घृताहुतिं वीरभास्कराय प्रयोजयेत्॥३॥

नैवेद्यं चापि कृसरं सुगंधं तीक्ष्णमेव च॥  
कृत्वोपवासमथ वा नक्तं त्रिपुरसूदन॥४॥

इत्थं प्रपूजितोह्यत्र[^630] भास्करो लोकभास्करः॥  
कामान्ददाति सर्वान्वै अतोयं कामदः स्मृतः॥५॥

[^630]: "चात्र - इ०पा० ।"

स पुत्रं पुत्रकामस्य धनकामस्य वा धनम्॥  
विद्यार्थिने शुभां विद्यामारोग्यं रोगिणेविभो॥६॥

अन्यांश्च विविधान्कामान्मंत्रैः संपूजितोरविः।  
ददाति गणशार्दूल अतोयं कामदः स्मृतः॥७॥

**दद्याद्योमंडकं चात्र गोपतेर्गोत्रभूषणः॥  
गोत्रारितेजसा तुल्यो गोपतेर्गोपुरं व्रजेत्॥८॥**

 इति श्रीभविष्ये महापुराणे ब्राह्मेपर्वणि शतसहस्रार्धसंहितायामादित्यवारकल्पे कामद विधिवर्णनं नाम पंचाशीतितमोऽध्यायः॥८५॥

**छ॥**

**ब्रह्मोवाच॥**

पंचतारं भवेद्यत्र नक्षत्रं ते वृषध्वज॥  
वारेतु देवदेवस्य सवारः पुत्रदः स्मृतः॥१॥

उपवासो भवेत्तत्र श्राद्धं कार्यं तथाभवेत्॥  
प्राशनं चापि पिंडस्य मध्यमस्य प्रकीर्तितम्॥२॥

सोपवासस्तु यो भक्तत्या पूजयेदत्र गोपतिम्॥  
धूपमाल्योपहारैस्तु दिव्यगंधसमन्वितैः॥३॥

एवं पूज्यविवस्वंतं तस्यैव पुरतोनिशि॥  
भूमौ स्वपिति वै वीरजपञ्छ्वेतां महामते॥४॥

प्रातरुत्थाय च स्नाानं कृत्वादत्वार्घ्यमुत्तमम्॥  
रक्तचंदनसंमिश्रैः करवीरैर्गणाधिप॥५॥

प्रपूज्य ग्रहभूतेशमंशुमंतं त्रिलोचन॥  
वीरं[^631]च पूजयित्वा तु ततः श्राद्धं प्रकल्पयेत्॥६॥

[^631]: "दीपं च इ०पा० ।"

पंचभिर्ब्राह्मणैर्देव दिव्यैर्भौमैश्च[^632]सुव्रत॥  
मग[^633]संज्ञौ तत्रदिव्यौ ब्राह्मणौ परिकल्पयेत्॥७॥

[^632]: " धूपैश्च - इ०पा० ।"

[^633]: " मघ इ०पा०"

त्रयस्तुब्राह्मणाभीमाः प्रकल्प्यांधकसूदन॥  
कुर्यादेवं ततः श्राद्धं पार्वणं भास्करप्रियम्॥८॥

श्राद्धे त्वथ समाप्ते तु दद्यात्पिंडं तु मध्यमम्॥  
पुरतो देवदेवस्य स्थित्वा मंत्रेण सुव्रत॥९॥

स एष पिंडोदेवेश योऽभीष्टस्तव सर्वदा॥  
अश्नामि पश्यते तुभ्यं येन मेसंततिर्भवेत्॥१०॥

प्रसादात्तव देवेश इति मे भावितं मनः॥  
इत्थं संपूजितोह्यत्र भास्करः पुत्रदो भ

वेत्॥११॥

अतोऽयं पुत्रदोवारो देवस्य परिकीर्तितः॥  
एवमत्र सदायस्तु भास्करं पूजयेन्नरः॥ १२॥

उपवासपरः श्राद्धे स पुत्रं लभते ध्रुवम्॥  
धनंधान्यं हिरण्यं च आरोग्यसुखदं तथा॥१३॥

सूर्यलोकं च संप्राप्य ततो राजा भवेन्नृषु॥  
प्रभयाद्विजसंकाशः कांत्या चांबुजसन्निभः॥१४॥

वीर्येण गापतेस्तुल्यो गांभीर्ये कलशोपमः॥

इतिपुत्रदविधिवर्णनम्

**॥ब्रह्मोवाच॥**

दक्षिणेत्वयनेयः स्यात्सजयः परिकीर्तितः॥१५॥  
अत्रो[^634] पवासं नक्तं च स्नानं दानं जपस्तथा॥

[^634]: "तत्र यां कुरुते पूजाम् इ०पा० ।"

भवेच्छतगुणं देवभास्करप्रीतये कृतम्॥१६॥

तस्मान्नक्तादि कर्तव्यं यत्स्याच्छतगुणं विभोः॥१७॥

 इति श्रीभविष्ये महापुराणे आदित्यवारकल्पे जयवारतिथिवर्णनं नाम षडशीतितमोध्यायः॥८६॥

**ब्रह्मोवाच॥**

जयंतोह्युत्तरे ज्ञेयश्चायने गणनायक॥  
वारोदेवस्य यः स्याद्वैतत्र पूज्योदिवाकरः॥१॥

पूजितस्तत्र देवेशः सहस्रगुणितं फलम्॥  
ददाति देवशार्दूल स्नानदानादिकर्मणाम्॥२॥

घृतेन पयसा यत्र स्नानमिक्षुरसेन तु॥  
विलेपनं कुंकुमं तु प्रशस्तं भास्करेप्रियम्॥३॥

धूपक्रिया गुग्गुलेन नैवेद्यं मोदकं स्मृतम्॥  
इत्थं संपूज्य देवेशं कुर्याद्धोमं ततस्तिलैः॥४॥

ब्राह्मणान्भोजयेत्पश्चान्मोदकांस्तिलशष्कुलीः॥  
इत्थं यः पूजयेद्भानुंमंत्रे[^635]णैव गणाधिप॥५॥

[^635]: "मंत्रवारे - इ०पा० । "

सहस्रगुणितं तस्यफलं देवोददाति वै॥  
स्नानदानजपादीनामुपवासस्य वै विभो॥६॥

 इति श्रीभविष्ये महापुराणे ब्राह्मपर्वणि शतसहस्रार्धसंहितायामादित्यवारकल्पेजयंतविधिवर्णनं नाम सप्ताशीतितमोऽध्यायः॥८७॥

**ब्रह्मोवाच॥**

शुक्लपक्षस्य सप्तम्यां प्राजापत्यर्क्षसंयुतः।  
स ज्ञेयो विजयो नाम सर्वपापभयापहः॥१॥

तत्र कोटिगुणं सर्वं फलं पुण्यस्यकर्मणः॥  
ददाति भगवान्देवः पूजितश्चंदनाधिपः॥२॥

स्नानं दानं जपोहोमः पितृदेवादिपूजनम्॥  
नक्तं चाप्युपवासस्तु सर्वमत्र दिवाकरः॥३॥

कुर्यात्कोटिगुणं सर्वं पूजितो ह्यत्र गोपतिः॥  
तस्मादत्र सदादेवं पूजयेद्भक्तिमान्नरः॥४॥

सर्वेशं सप्तद्वीपेशं सप्तसैंधववाहनम्॥  
सप्तम्यां तु तमाराध्य सप्तप्रकृतिसंभवम्॥५॥

सप्तलोकाधिपत्यं तु प्राप्नुते सप्तरश्मिभिः॥६॥

 इति श्रीभविष्ये महापुराणे ब्राह्मेपर्वणि शतसाहस्रार्धसंहितायामादित्यवारकल्पे विजयवार विधिवर्णनं नामाष्टाशीतितमोऽध्यायः॥८८॥छ॥

**ब्रह्मोवाच॥**

कृष्णपक्षस्य सप्तम्यां माघमासे भवेत्तुयः॥  
सोदित्याभिमुखोज्ञेयः शृणुचास्य विधिंपरम्॥ १॥

कृत्वैकभक्तं कृष्णस्य वारेत्रिपुरसू[^636]दन॥  
प्रातः कृत्वा

[^636]: "च विधिना सदा - इ०पा० ।"

ततः स्नानपूजयित्वा दिवाकरम्॥२॥

आदित्याभिमुखस्तिष्ठेद्यावदस्तमनं रवेः॥  
जपमानो महाश्वेतां लाभमाश्रित्य सुव्रत॥३॥

चतुर्हस्तमृजुं श्लक्ष्णमव्रणं सुसमं दृढम्॥  
रक्तचंदनवृक्षस्य स्तंभं कृत्वा गणाधिप॥४॥

तमाश्रित्य महाभक्त्या देवदेवं दिवाकरम्॥  
पश्यमानो जपञ्छ्वेतां तिष्ठेदस्तमनाद्रवेः॥५॥

गंधपुष्पोपहारैस्तु पूजयित्वा दिवाकरम्॥  
ब्राह्मणे दक्षिणां दत्त्वा ततो भुंजीतवाग्यतः॥६॥

इत्थमेतं तुयः कुर्यादादित्यप्रीतये नरः ॥  
भानुमांस्तस्य प्रीतः स्यात्सर्वं प्रीतोददाति हि॥७॥

धनधान्यं तथा पुत्रमारोग्यं भार्गवं यशः॥  
तस्मात्संपूजयेदत्र गीर्वाणाधिपतिं हर॥ ८॥

 इति श्रीभविष्ये महापुराणे ब्राह्मेपर्वणि शतसाहस्रार्धसंहितायामादित्यवारकल्पे आदित्याभिमुखविधिवर्णनं नाम नवाशीतितमोऽध्यायः॥८९॥

**ब्रह्मोवाच॥**

रविसंक्रमणे यः स्याद्रवेर्वारो गणाधिप ।  
सज्ञेयो हृदयो नाम आदित्यहृदयप्रियः॥१॥

तत्र नक्तं समाश्रित्य देवं संपूज्य भक्तितः॥  
गत्वा च सदनेभानोरादित्याभिमुखस्थितः॥२॥

जपेदादित्यहृदयं संख्ययाष्टशतं बुधः॥  
अथ वास्तमनं यावद्भास्करं चिंतयेद्धृदि ॥३॥

गृहमेत्य ततो विप्रान्भोजयेच्छक्तितः शिव॥  
भुक्त्वातु पायसं वीरततोभूमौ स्वपेद्बुधः॥४॥

योत्र संपूजयेद्भानुं भक्त्या श्रद्धासमन्वितः॥  
सकामाल्लँभते सर्वान्भास्कराद्धृदयस्थितान्॥५॥

तेजसा यशसा तुल्यः प्रभयैषां महात्मनाम्॥  
शक्रगोपांडजानां तु गोपतेर्गोवृषेक्षण॥६॥

 इति श्रीभविष्ये महापुराणे ब्राह्मेपर्वणि शतसहस्रार्धसंहितायामादित्यवारकल्पे हृदयवारविधिवर्णनं नाम नवतितमोऽध्यायः॥९०॥

**ब्रह्मोवाच ॥**

पूष्णो भवेद्यदा ऋक्षं भवेच्च भगदैवतम्।  
वासरः स महान्प्रोक्तः सर्वरोगभयापहः॥१॥

योऽत्रपूजयते भानुं शुभगंधविलेपनैः॥  
सर्वरोगविनिर्मुक्तो याति प्रतिपदाभवम्॥२॥

अर्कपत्रपुटे कृत्वा पुष्पाण्यर्कस्य सुव्रत॥  
देवस्य पुरतोरात्रौ भक्त्यायः स्थापयेद्बुधः॥३ ॥

पूजयित्वार्कपुष्पैस्तु अर्कमर्कप्रियं सदा॥  
प्राशयित्वार्कपुष्पं[^637] तु दत्त्वा विप्राय दक्षिणाम्॥४॥

[^637]: "पत्रम् - इ०पा०"

भक्त्या च पायसं वीररात्रौ स्वपिति भूतले॥  
अनेनविधिना यस्तु पूजयेदत्र वैरविम[^638]॥५॥

[^638]: " द्विजम् - इ०पा० ।"

स मुक्तः सर्वरोगैस्तु[^639]गच्छे[^640]द्दिनकरालयम्॥  
तस्मादपि व्रजेल्लोकं फुंकारारवहेतिनः॥६॥

[^639]: "सर्वपापैस्तु - इ०पा० ।"

[^640]: "स गच्छेद्भास्करालयम् - इ०पा० ।"

 इति श्रीभविष्ये महापुराणे ब्राह्मेपर्वणि शतसाहस्रार्धसंहितायां रोगहरविधिवर्णनं नामैकनवतितमोऽध्यायः॥९१॥छ॥

**ब्रह्मोवाच ॥**

यस्त्वादित्यग्र

हस्यास्य वारो देवस्य सुव्रत॥  
शस्यःप्रोक्तःप्रियोलोके ख्यातो गोश्रुतिभूषणः॥१॥

यस्तुपूजयते तस्मिन्पतंगं पतगप्रियम्॥  
गंधपुष्पोपहारैस्तु सूर्यलोकं स गच्छति॥२॥

सोपवासो गणश्रेष्ठ आदित्यग्रहणे शुचिः॥  
जपमानो महाश्वेतां स्वपोषमथ वा शिवम्॥ ३॥

पूजयेज्जगतामीशं तमोनाशनमाशुगम्॥  
पूजयित्वा खपोषंतु महाश्वेतां ततोजपेत्॥४॥

पूजयित्वा महाश्वेतां रविंदेवंसम[^641]र्चयेत्॥  
महाश्वेतां प्रतिष्ठाप्य गंधपुष्पैः सुपूजिताम्॥५॥

[^641]: "ततोऽर्हयेत् - इ० पा० । "

तस्या एवबहिः[^642] कार्यं स्थंडिलं सुसमाहितः॥  
शुचौ भूमिविभागे तु वीरं संस्थाप्य यत्नतः॥६॥

[^642]: "पुरः कुर्याद्रविकार्यम् - इ०पा० । "

कुर्याद्धोमं तिलैः स्नातः सर्पिषा च विशेषतः॥  
आदित्यग्रहवेलायां जपञ्छ्वेतां महामते॥७॥

मुक्तेदिनकरे पश्चात्स्नानं कृत्वा समाहितः॥  
पूजयित्वामहाश्वेतांखगो[^643]ल्कं च ग्रहाधिपम्॥८॥

[^643]: "रविं देवं समर्चयेत् - इ०पा० । "

ब्राह्मणान्वाचयित्वा च ततो भुंजीतवाग्यतः॥  
आदित्यग्रहयुक्तेऽस्मिन्वारे त्रिपुरसूदन॥९॥

यत्कर्मक्रियते पुण्यं तत्सर्वं शुभदं भवेत्॥  
स्नानदानजपादीनां कर्मणां गोवृषध्वज॥१०॥

अनंतं हि फलं तेषां भवत्यस्मिन्नसंशयः॥  
कृतानां तु गणश्रेष्ठ भास्करस्य वचो यथा॥११॥

तस्माद्द्विजगणैः कार्यं पुण्यकर्मविचक्षणैः॥  
एकभक्तं च नक्तं च उपवासं गणाधिप॥१२॥

येवादित्यादिने कुर्युस्तेयांति परमं पदम्॥  
धर्म्यं पुण्यं यशस्यं च पुत्रीयं कामदं तथा॥१३॥

तस्मिन्दानमपूपस्य गोदानेन संमभवेत्॥  
द्वादशैते महाबाहो वीरभानोर्महात्मनः॥१४॥

तुष्टिदाः कथितास्तुभ्यं सर्वपापभयापहम्॥  
पठतां शृण्वतां तात कुर्वतां च विशेषतः॥१५॥

कृत्वैकमेषां विधिवद्वारं वृषभवाहन॥  
वृषादित्रितयं प्राप्यचात्रिजामचलां तथा॥१६॥

ततो याति परं लोकं वृषकेतोर्महात्मनः॥  
तेजसांबुजसंकाशः प्रभयांडजसंनिभः॥१७॥

पविहेतिसमोवीर्ये कांत्या चंद्रसमप्रभः॥१८॥

 इति श्रीभविष्ये महापुराणे ब्राह्मेपर्वणि आदित्यवारकल्पे महाश्वेतवारविधिवर्णनं नाम द्विनवतितमोध्यायः॥९२॥छ॥

**ब्रह्मोवाच॥॥**

येषां धर्मक्रियाः सर्वाः सदैवोद्दिश्य भास्करम्॥  
नकुलेजायते तेषां दरिद्रोव्याधितोऽपिवा॥१॥

देवायतनभूमेस्तु गोमयेनोपलेपनम्॥  
यः करोतिनरोभक्त्या सद्यः पापात्प्रमुच्यते॥२॥

श्वेतया रक्तयावापि पीतमृत्तिकयापि वा॥  
उपलेपनकर्ता वै चिंतितं लभते फलम्॥३॥

चित्रभानुं विरच्यैव[^644]कुसुमैर्यः सुगंधिभिः॥  
पूजयेत्सोपवासस्तु सकामानीप्सिताल्लँभेत्॥४॥

[^644]: " विचित्रैर्यः - इ०पा० ।"

घृतेन दीपकं ज्वाल्यतिलतैलेन वा रवेः॥

प्रयाति सूर्यलोकं स दीपकोटिशतैर्वृतः॥५॥

दीपतैलप्रदानेन न याति नरकं नरः॥  
दीपतैलं[तिला](http://# " दिनान्येव - इ०पा० ।")श्चैव महापातकनाशनम्॥६॥

दीपं ददातियो नित्यंभास्क[^645]राय तनेषु च॥  
चतुष्पथेषु तीर्थेषु रूपौजस्वीह जायते॥७॥

[^645]: "देवतायतनेषु - इ०पा० ।"

यस्तुकार[^646]यते दीपं रवेर्भक्तिसमन्वितः॥  
स कामानीप्सितान्प्राप्य वृंदारकपुरं व्रजेत्॥८ ॥

[^646]: "धारयते - इ० पा० । "

यःसमालभते सूर्यं चंदनागुरुकुंकुमैः॥  
कर्पूरेण विमिश्रैश्च तथा कस्तूरिकान्वितैः॥ ९॥

शुभं कालं कोटिशतं विहृत्य च[^647] भवालये॥  
पुनः संजायते भूमौराजराजो न संशयः॥१०॥

[^647]: "उषित्वा च - इ०पा० ।"

सर्वकामसमृद्धात्मा सर्वलोकनमस्कृतः ॥  
चंदनोदकमिश्रैश्च दत्त्वार्घ्यं कुसुमैरवेः॥११॥

सपुत्रपौत्रपत्नीकः स्वर्ग[^648]लोके महीयते॥  
सुगंधोदकमिश्रैस्तु दत्वार्घ्यं कुसुमैरवेः॥१२॥

[^648]: "मम लोके - इ०पा० । "

देवलोके चिरं स्थित्वा राजाभवति भूतले \।\।  
स हिरण्येन चार्घेण रक्तोदकयुतेन वा॥१३॥

कोटीशतं तु वर्षाणां स्वर्गलोके महीयते॥  
पद्यैरभ्यर्चनं कृत्वारवेः स्वर्गगतोनरः॥१४ ॥

पद्मं वसतिवर्षाणां स्त्रीपद्मशतसंवृतः॥  
गुग्गुलुं सघृतं दत्त्वा रवेर्भक्तिसमन्वितः[^649]॥१५॥

[^649]: "भक्त्या समाहितः- इ०पा०।"

तत्क्षणात्सर्वपापेभ्योमुच्यते नात्र संशयः॥  
पक्षं तु गुग्गुलुं दत्वा मुच्यते ब्रह्महत्यया॥१६॥

संवत्सरेण लभते अश्वमेधफलं शिव॥  
धूपेन लभते स्वर्गंतुरुष्केण सुगंधिना॥१७॥

कर्पूरागुरुधूपेन राजसूयफलं लभेत् ॥  
पूर्वाह्णे मानवोभक्त्या श्रद्धया योऽर्चयेद्रविम्॥१८ ॥

स तत्फलमवाप्नोति यद्दत्तेकपिलाशते॥  
मध्याह्ने योऽर्चयेत्सूर्यं प्रयतात्मा जितेंद्रियः॥१९॥

लभते भूमिदानस्य गोशतस्य च तत्फलम् \।\।  
पश्चिमायां तु संध्यायां योऽर्चयेद्भास्करं नरः॥२०॥

शुचिः शुक्लांबरोष्णीषो गोसहस्रफलं लभेत्।  
अर्धरात्रेतुयोहेलिं भक्त्या संपूजयेन्नरः ॥२१॥

जातिस्मरत्वमाप्नोति कुलेजातो वृषान्वितः॥  
प्रदोषरात्रिवेलायां यः पूजयति भास्करम् ॥२२॥

स गत्वासहसावीर क्रीडेत्सौमनसं क्षयम्[^650]॥  
दंडनायकवेलायां प्रभातसमये पुनः॥२३ ॥

[^650]: " सामरसंक्षयम - इ०पा० । "

पूजयित्वा रविं भक्त्या व्रजेदनिमिषालयम्।  
एवं वेलासु सर्वासु अवेलासु च मानवः॥२४॥

भक्त्या पूजयते योऽर्कमर्कपुष्पैः समाहितः।  
तेजसादित्यसंकाशो ह्यर्कलोके महीयते॥२५ ॥

अयनेतूत्तरे सूर्यमथवा दक्षिणायने॥  
पूजयेद्यस्तु वै भक्त्या सगच्छेत्कंजजालयम्॥२६॥

तत्रस्थः पूज्यतेके[^651]शैः सर्वैः सुमनसैस्तथा॥  
गोपतिः पूज्यते

[^651]: "देवैः - इ०पा० ।"

यद्वद्गोपतिप्रमुखैः सुरैः॥२७॥

विषुवेषूपरागेषु षडशीतिमुखेषु च॥  
पूजयित्वा रविं भक्त्या नात्मानं शोचतेनरः॥२८॥

विबु[^652]ध्यवास्वयं वापियो नमस्कुरुते रविम्॥  
संतुष्टो भास्करस्तस्य गतिमिष्टां प्रयच्छति॥२९॥

[^652]: "विवमध्यगतं देवम् - इ०पा०। "

कृशरापायसापूपपललोन्मिश्रमोदकैः॥  
बलिं कृत्वा तु सूर्याय सर्वकाममवाप्नुते॥३०॥

मोदकानां प्रदा[^653]नेन पायसस्य च सुव्रत॥  
मधु[^654]मांसरसैश्चापि प्रीयतेऽतीवभास्करः॥३१॥

[^653]: "प्रयत्नेन इ०पा०।"

[^654]: "मधुमांसातिवर्षेण - इ०पा०। "

घृतेनतर्पणं कृत्वा सदा स्निग्धोभवेन्नरः॥  
तर्पयित्वा तु मांसेन सद्यः पापात्प्रमुच्यते॥३२॥

घृतेनस्नपनं कृत्वा एकाहमुदये रवेः॥  
गवां शतसहस्रस्य दत्तस्य फलमश्नुते॥३३॥

गवांक्षीरेण संतर्प्यपुंडरीकफलं लभेत्॥  
रसेनस्ना[^655]पयेद्देवमश्वमेधफलं लभेत्॥३४॥

[^655]: "स्नपनं कृत्वा - इ०पा०।"

सूर्यायतरुण[^656]ीधेनुंगामेकांयः प्रयच्छति॥  
कञ्जजामचलां प्राप्य पुनर्लेख्यपुरं व्रजेत्॥३५॥

[^656]: "तर्पणीम् - इ०पा०।"

गो

शरीरे तु रोमाणि यावन्ति त्रिपुरान्तक॥  
सतावद्वर्षकोटीस्तु लेखलोके महीयते॥३६॥

गोशतं भानवे दत्वा राजसूयफलं लभेत्॥  
अश्वमेधफलं तस्य यः सहस्रं प्रयच्छति॥३७॥

गुग्गुलुं देवदारुं च दहेन्नित्यं घृतस्रवम्।  
आज्य[^657]धूमोहि देवानां प्रकृत्यैव प्रियःसदा॥३८॥

[^657]: "आज्यधूपः - इ०पा०।"

भेर्यादीनि च वाद्यानि शंखवेण्वादिकानि च॥  
ये प्रयच्छंति सूर्याययांतिते हंस मंदिरम्॥३९॥

वज्रमाहरते यस्तु रवेर्भक्तिसमन्वितः।  
तीर्थोदकमथैवान्यं सयाति विबुधालयम्॥४०॥

विमानैः स्त्रीशताकीर्णैः क्रीडयित्वाचिरं नरः॥  
मानुषत्वमनुप्राप्य राजाभवति धार्मिकः॥४१॥

छत्रंध्वजं वितानं च पताकाश्चामराणि च॥  
हेमदंडानि वै दद्याद्रवेर्योभक्तिमान्नरः॥ ४२॥

विमानेन स दिव्येन किंकिणीजालमालिना॥  
सूर्यलोकमतोगत्वा भवत्यप्सरसां पतिः॥४३॥

तत्रोष्यसुचिरं कालं स्वर्गात्प्रत्यागतः पुनः ॥  
मानुष्येजायते राजा सर्वराजनमस्कृतः॥४४॥

दत्वावासांसि सूर्याय अलंकारांस्तथैव च॥  
क्रीडते जनलोकस्थो यावदाभूतसंप्लवम्॥४५॥

गीतवादित्रनृत्यैश्च कुर्याज्जागरणं रवेः॥  
गंधर्वाप्सरसां मध्ये क्रीडते सुचिरं नरः॥४६॥

गंधैःपुष्पैस्तथा पत्रैः स्तोत्रैर्वाविविधैस्तथा॥  
ये स्तुवंति रविं भक्त्या तेयांति पतगालयम्॥४७॥

उष-स्तुवंतियेसूर्यमुपगायंति ते सदा॥  
पा

ठकाश्चारणाश्चैव सर्वे ते स्वर्गगामिनः॥४८॥

अश्वयुक्तं युगैर्युक्तं यो ददातिरवे रथम्॥  
कांचनं वापि रौप्यं वा मणिरत्नान्वितं शुभम् ॥४९॥

स यानेनार्कवर्णेन किंकिणीजालमालिना॥  
स्वर्गलोकमितोगत्वा क्रीडतेऽप्सरसा सह॥५०॥

यस्तु दारुमयं कुर्याद्रवे रथमनुत्तमम्॥  
सयात्य[^658]र्कसवर्णेन विमानेनार्कमंडलम्॥५१॥

[^658]: "अंडजलोकस्थः - इ०पा० । "

यात्रां कुर्वंतियेभानोर्नराः संवत्सरादपि॥  
षण्मासान्वागणश्रेष्ठ तेषां पुण्यफलं शृणु ॥५२॥

षण्मासाद्वागणश्रेष्ठ तेषां कर्मफलं शृणु॥  
ध्यानिनो योगिनश्चैवप्राप्नुवंतीहयां गतिम्॥५३॥

तां गतिं प्रतिपद्यंते सूर्यवर्त्मावगाहिनः॥  
रथं वहंति ये भानोर्नरा भक्तिसमन्विताः॥५४॥

अरोगाश्चादरिद्राश्च जातौजातौ भवंतिते॥  
कर्तारोरथयात्राया येनरा भास्करस्य तु॥५५॥

यात्राभंगं तु योमोहात्क्रोधाद्वा कुरुते नरः॥  
मंदेहास्ते नराज्ञेया राक्षसाः पापकारिणः॥५६॥

धनंधान्यं हिरण्यं वा वासांसि विविधानि च॥  
ये प्रयच्छंति सूर्यायते यांति परमां गतिम्॥५७॥

गावोवाथमहिष्योवा गजानश्वांश्च शोभनान्॥  
यः प्रयच्छति सूर्यायतस्य पुण्यफलं शृणु॥५८॥

अक्षयं सर्वकामीयमश्वमेधफलं लभेत्॥  
सहस्रगुणितं तच्चदानमस्योपतिष्ठति॥५९॥

महीं ददातियोऽर्काय कृष्टां फलवतीं शुभाम् ॥  
स तारयति वै वंश्यान्दश पूर्वान्दशापरान्॥६०॥

विमानेन च दिव्येन गोपुरं गोपतेर्व्रजेत्॥  
क्रीडत्यप्सरसां मध्येकरीव करिणीष्विव॥६१॥

ग्रामं ददातियोभक्त्या सूर्याय मतिमान्नरः[^659]॥  
विमानेनार्कवर्णेन सयाति परमां गतिम्॥६२॥

[^659]: "शुभम् - इ०पा० ।"

आरामान्ये प्रयच्छंति पत्रपुष्पफलोपगान् ॥  
भानवे भक्तियुक्तास्तु तेयांति परमां गतिम्॥६३॥

मानसं वाचिकं वापिकर्मजं यच्च दुष्कृतम्॥  
सर्वं सूर्यप्रसादेन अशेषं च प्रणश्यति॥६४॥

आर्तोवा व्याधितो वापि दरिद्रो दुःखितोऽपिवा॥  
आदित्यं शरणं गत्वानात्मानं शोचते नरः॥६५॥

एकानापियाद्भानोः पूजायाः प्राप्यतेफलम्॥  
तद्वैक्रतुशतैरिष्टैःप्राप्यते फलमुत्तमम्॥६६॥

कृत्वा प्रेक्षणकं भानोर्दिव्यमायतने शुभम्॥  
अक्षयं सर्वकामीयं राजसूयफलं लभेत्॥६७॥

वेश्याकदंबकं यस्तु दद्यात्सूर्याय भक्तितः॥  
सगच्छेत्परमं स्थानं यत्र तिष्ठति भानुमान्॥६८॥

पुस्तकं भानवे दद्याद्भारतस्य गणाधिप॥  
सर्वपापविमुक्तात्मा विष्णु[^660]लोके महीयते॥६९॥

[^660]: "विनयं यत्र तिष्ठति - इ०पा० ।"

रामायणस्य दत्वातु पुस्तकं त्रिपुरांतक॥  
वाज

पेयफलं प्राप्यगोपतेः पुरमाव्रजेत्॥७०॥

भविष्यं सांबसंज्ञं वा दत्वा सूर्याय पुस्तकम्॥  
राजसूयाश्वमेधाभ्यां फलंप्राप्नोति मानवः॥७१॥

सर्वान्कामानवाप्नोति याति सूर्यसलोकताम्॥  
सूर्यलोके चिरं स्थित्वा ब्रह्मलोकं व्रजेत्पुनः॥७२॥

स्थित्वा कल्पशतं तत्रराजा भवति भूतले॥  
भानोरायतने यस्तु प्रपां कुर्याद्गणाधिप॥७३॥

स याति परमं स्थानं दिव्यं सौमनसं नरः॥  
शीतकाले धनं दद्यान्नराणां शीतनाशनम्॥७४॥

भानोरायतनेदेव अश्वमेधफलं लभेत्॥  
इतिहासपुराणाभ्यां पुण्यं पुस्तकवाचनम्॥७५॥

अश्वमेधसहस्रं यो नित्यं कर्तुं प्रवर्तते॥  
न तत्फलमवाप्नोति यदाप्नोत्यस्य कर्मणः॥७६॥

तस्मात्सर्वप्रयत्नेन कार्यंपुस्तकवाचनम्॥  
इतिहासपुराणाभ्यां भानोरायतने शुभम्॥७७॥

नान्यत्पुष्टिकरं भानोस्तथा तुष्टिकरं परम्॥  
पुण्याख्यानकथायास्तु यथा करणमुत्तमम्॥७८॥

 इति श्रीभविष्ये महापुराणे ब्राह्मेपर्वणि सप्तमीकल्पे भानुमहिमवर्णनं नाम त्रिनवतितमोऽध्यायः॥९३॥छ॥

**ब्रह्मोवाच॥॥**

अत्राख्यानमुशंतीह संवादं गणपुंगव॥  
पितामहकुमाराभ्यां पुण्यं पापहरं शिवम्॥१॥

स्रष्टारं सर्वलोकानां सुखासीनं पितामहम्॥  
प्रणम्य शिरसा देवं श्रद्धाभक्तिसमन्वितः॥२॥

कुमारोदेवशार्दूल इदं वचनमब्रवीत्॥  
गतोऽहमद्य भगवन्द्रष्टुं देवं दिवाकरम्॥३॥

कृत्वाप्रदक्षिणं देवः स मया पूजितो रविः॥  
प्रणम्य शिरसा भक्त्या परया श्रद्धया विभो॥४॥

अनुज्ञातस्ततस्तेन सुखासीनो ह्यहंस्थितः॥  
आसीनेन मया तत्र दृष्टमाश्चर्यमद्भुतम्॥५॥

काञ्चनेन विमानेन किंकिणीजालमालिना॥  
मणिमुक्ताविचित्रेण वैदूर्यवरवेदिना॥६॥

आगतं पुरुषं तत्र दृष्ट्वा देवोदिवा[^661]करः॥  
ससंभ्रमं समुत्थाय आसनादेव सत्तम॥७॥

[^661]: "विभावसुः - इ०पा० ।"

गृहीत्वा दक्षिणे पाणौपुरतः प्राप्यतंनरम्[^662]॥  
शिरस्याघ्राय देवेश पूजयामास वै रविः॥८॥

[^662]: "गृहीत्वा दक्षिणे पादे पुरतः स्थाप्य तं नरम् - इ०पा० ।"

उपविष्टं तु तं भानुरिदं वचनमब्रवीत्॥  
सुस्वागतं भद्रसुखकृता प्रीतास्त्वया वयम्॥९॥

समीपेमम तिष्ठत्वं यावदाभूतसंप्लवम्॥  
पुनर्यास्यसि तत्स्थानं यत्रब्रह्मा स्वयंस्थितः॥१०॥

एतस्मिन्नंतरे चान्यो विमानवरमास्थितः॥  
आगतः पुरुषोदेवो यत्र तिष्ठति भास्करः॥११॥

स चाप्येवं नरोदेव पूजितो भानुना तदा॥  
सामपूर्वं तथोक्तस्तु प्रश्रयावनतः स्थितः॥१२॥

तत्रमे कौतुकं जातं दृष्ट्वा पूजां कृतां तयोः॥  
भानुनादेवशार्दूल पृष्टो भानुमर्या ततः॥१३॥

किमनेन कृतं देवयोऽयं पूर्वमिहागतः॥  
नरस्तव

सकाशं वै यस्य तुष्टो भवान्भृशम्॥१४॥

यदस्य भवता पूजाकृता हि स्वयमेवतु॥  
अत्रमे कौतुकं जातं विस्मयश्च विशेषतः॥१५॥

तथैवास्य कृतापूजा द्वितीयस्य नरस्य च॥  
सर्वथा पुण्यकर्माणाविमौ नरवरोत्तमौ॥१६॥

ब्रह्मविष्णुशिवाद्यैस्तु पूज्यते भगवान्त्सदा॥  
यस्त्वमाभ्यां परंपूजां कृतवान्देवसत्तम॥१७॥

कथ्यतां मम देवेश किमेतौ कर्म चक्रतुः॥  
यस्येदृक्परंमपुण्यं फलं दिव्यमवापतुः॥१८॥

श्रुत्वा तद्वचनं देव इदं वचनमब्रवीत्॥

**सूर्यउवाच॥**

साधुपृष्टोऽस्मि भवता कर्मणो निर्णयं परम्॥१९॥

**यदनेन कृतं कर्मनरेण मुनिसत्तम॥  
योऽसौ सूर्यमिहायातस्तच्छृणुष्व महामते॥२०॥**

येयं मदंशसंभूतैः पार्थिवैः पालिता सदा॥  
अयोध्या नाम नगरी प्रख्याता पृथिवीतले॥२१॥

तत्रासौवैश्यजातीयो धनपाल इति स्मृतः॥  
तस्यां पुर्यां द्विजश्रेष्ठ दिव्यमायतनं व्यधात्[^663] ॥२२॥

[^663]: " मम - इ०पा० ।"

तस्मिन्नायतने दिव्ये ह्याम्नायार्थं तथाश्रितः॥  
ब्राह्मणानां विशिष्टानां पूजयित्वा कदंबकम्॥२३॥

इतिहासपुराणाभ्यां वाचकं च विशेषतः॥  
पूजयित्वा द्विजश्रेष्ठं मुनिश्रेष्ठं महामुनिम्॥२४॥

पुस्तकं चापि संपूज्य गंधपुष्पोपहारतः॥  
तस्य विप्रकदंवस्य व्यासस्य च यथाग्रतः॥२५॥

प्रकल्प्योक्तो द्विजोऽनेन पाठ[^664]को वाचकोत्तमः॥  
एष तिष्ठति देवेशः सहस्रकिरणो रविः॥२६॥

[^664]: "वाचकः - इ०पा० ।"

चातुर्वर्ण्यमिदं वापि श्रोतुकामं कदंबकम्॥  
तिष्ठचेह द्विजश्रेष्ठ कुरु पुस्तकवाचनम्॥२७॥

येनमे वरदोभानुः[^665]सप्तजन्मानि वै भवेत्॥  
यावत्संवत्सरं विप्रप्रगृह्य वृत्तिमुत्तमाम्॥२८॥

[^665]: " देवः - इ०पा० । "

स्वर्णनिष्कशतंविप्रततोदास्यतथापरम्॥  
पूर्णेवर्षैद्विजश्रेष्ठ श्रेयोऽर्थमहमात्मनः॥२९॥

एवंप्रवर्ततेतस्मिन्पुण्ये पुस्तकवाचनम्॥  
षण्मासागतमात्रे तु काले मुनिवरोत्तम॥३०॥

तथैवान्तरतश्चायं कालधर्ममुपेयिवान्॥  
मया चास्य विमानं तु प्रेषितं कुर्वतोव्रतम्॥३१॥

इत्येषा कर्मणस्तुष्टिः पुण्याख्यानकसंज्ञिता॥  
गंधपुष्पोपहारैस्तु न तथा जायते मम॥३२॥

प्रीतिर्द्विजवर श्रेष्ठपुराण श्रवणेयथा॥  
गोसुवर्णहिरण्यानां वस्त्राणां चापि कृत्स्नशः॥३३॥

ग्रामाणां नगराणां च दानं प्रीतिकरं मम॥  
न तथास्याद्द्विजश्रेष्ठ[^666] यथा प्रीतिकरं मुने॥३४॥

[^666]: "मुनिश्रेष्ठ - इ०पा० ।"

इतिहास पुराणाभ्यां श्रवणं मुनिसत्तम॥  
श्राद्धं कुर्वंतियेमह्यंभक्ष्यभोज्यैरनेकशः॥३५॥

न कुर्वंति तथा प्रीतिर्यथा पुस्तकवाचनम्॥  
कर्णश्राद्धे तथा प्रीतिर्मम स्याद्द्विजसत्तम॥३६॥

न तथा जायते प्रीतिर्भोज्यश्राद्धे तथैव च॥

अथकिं बहुनोक्तेन नान्यत्प्रीतिकरं मम॥३७॥

पुण्याख्यानमृतेविप्र गुह्यमेतत्प्रकीर्तितम्॥  
यश्चायमपरो विप्र इहायातो नरोत्तमः॥३८॥

अयमासीद्द्विजश्रेष्ठस्तस्मिन्नेव पुरोत्तमे॥  
एकदा तु गतश्चायं धर्मश्रवणमुत्तमम्॥३९॥

श्रोतुं भक्त्या द्विजश्रेष्ठ श्रद्धया परयावृतः॥  
श्रुत्वा तत्र ततो भक्त्या पुण्याख्यानमनुत्तमम्॥४०॥

कृत्वा प्रदक्षिणं तस्य वाचकस्य महात्मनः॥  
एष विप्रो द्विजश्रेष्ठ दत्तवान्स्वर्णमाषकम्॥४१॥

दत्वा तु दक्षिणां तस्मै वाचकायामि[^667]तौजसे ॥  
आनंदमगमद्विप्रः प्राप्तवान्कांचनां स्तथा॥४२॥

[^667]: "महात्मने - इ०पा० ।"

एतद्धि सफलं चास्य न चान्यत्कृतवानयम्॥  
यदनेन कृता पूजावाचकस्य महात्मनः॥४३॥

फलं हि कर्मणातस्य यन्मयापूजितः स्वयम्॥  
वाचकं पूजयेद्यस्तु श्रद्धाभक्तिसमन्वितः॥ ४४॥

तेनाहं पूजितः स्यांवैकोविष्णुः शंकरस्तथा॥  
वाचकं भोजयेद्यस्तु भक्त्याभोज्यैरनुत्तमैः॥४५॥

तेनाहं पूजितः स्यांवैदशवर्षाणि पंच च॥  
न यमोन यमीचापि न मंदोन मनुस्तथा॥४६॥

तपती न तथान्विष्टो यथेष्टो वाचको मम॥  
वाचके सत्कृते देवभोजिते मुनिसत्तम॥४७॥

तृप्तिर्भवतिमे विप्रसंवत्सरशतद्वयम्॥  
न केवलं मम प्रीतिर्वाचके भोजिते भवेत्॥४८॥

कृत्स्नशोदेवतानां चइंद्रादीनां तथा भवेत्॥  
ब्रह्मविष्णुशिवादीनां स चेष्टो वाचकोमम॥४९॥

प्रीते तस्मिन्देवताःस्युः सर्वाः प्रीतान संशयः॥  
इत्येतत्कथितं सर्वमाभ्यां कर्म महामुने॥५०॥

न चान्यच्चक्रतुः कर्मं किमन्यच्छ्रोतुमिच्छसि॥  
एतद्दृष्ट्वाहमाश्चर्यं तवाभ्याशमिहागतः॥५१॥

किमत्रतथ्यं देवेश कथ्यतां कौतुकं मम॥

ब्रह्मोवाच॥

श्रुत्वा कुमारवचनं सर्वलोकपितामहः॥५२॥

हंत भोःसाधु पुण्योऽसि नास्तितुल्यस्त्वयापरः॥  
यद्दृष्टो भवता तौहि सुपुण्यौ पुण्यकारिणौ॥५३॥

यदुक्तं भानुना वत्सतत्तथानान्यथा भवेत्॥  
यदासीन्मे मुखं पुत्रप्रथमं लोकपूजितम्॥५४॥

तस्मादेतानि सर्वाणि निर्गतानि समंततः॥  
इतिहासपुराणानि लोकानां हितकाम्यया॥५५॥

यथैतानि ममेष्टानि पुराणानि महामुने॥  
न तथावै चतुर्वेदी न चांगानि महामुने॥५६॥

शृण्वंत्येतानियेभक्तत्या नित्यं श्रद्धासमन्विताः॥  
दत्वानु वाचके वृत्तिंते गच्छंति परं पदम्॥५७॥

धर्मार्थकाममोक्षाणां स्पष्टीकरणमुत्तमम्॥  
इतिहासपुराणानि मया सृष्टानि सुव्रत॥५८॥

य एते च

तुरोवेदा गूढार्थाः सततं स्मृताः॥  
अतस्त्वेतानि सृष्टानि वोधायैषां महामुने॥५९॥

यस्तु कारयते नित्यं धर्मश्रवणमुत्तमम्॥  
आदित्याद्भास्करं प्राप्य याति तत्परमं पदम्॥६०॥

दत्वातु दक्षिणां तत्र आदित्यस्य पुरं व्रजेत्॥  
किमाश्चर्यं द्विजश्रेष्ठ दानपात्रं हि तत्परम्॥६१॥

यथा देववरो लेखस्तथाहेति परं पविः॥  
ब्राह्मणानां तथा श्रेष्ठोवाचको नात्र संशयः॥६२॥

हेतिर्यथा तेजसां तु सरसां कलशो यथा॥  
तथा सर्वद्विजेभ्यस्तु वाचकः प्रवरः स्मृतः॥६३॥

वाचकं पूजयेद्यरतु नरो भक्तिपुरःसरः॥  
पूजितं सकलं तेन जगत्स्यान्नात्र संशयः॥६४॥

सत्यमुक्तं न संदेहो भानुनामत्कुलोद्वह॥  
वाचकेन समं पात्रं न जात्वन्यद्भवेत्क्वचित्॥६५॥

तच्छ्रुत्वा ब्रह्मणो वाक्यं कुमारो वाक्यमब्रवीत्॥६६॥

अहोहिधन्यता तस्य पुण्यश्रवणकारिणः॥  
दानं च ददतोऽत्यर्थं पुण्यतावाचकाय वै॥६७॥

**ब्रह्मोवाच॥**

इत्थं दिंडे सदायस्तु देवदेवस्य मंदिरे॥  
यः कुर्याद्धर्मश्रवणं स याति परमां गतिम्॥६८॥

 इति श्रीभविष्ये महापुराणे ब्राह्मेपर्वणि सप्तमीकल्पे पुण्यश्रवणमाहात्म्यवर्णनं नाम चतुर्नवतितमोऽध्यायः॥९४॥छ॥

**ब्रह्मोवाच॥**

त्रिभिः प्रदक्षिणां कृत्वायो नमस्कुरुते रविम्॥  
भूमौ गतेन शिरसा स याति परमां गतिम्॥१॥

सोपानत्को देवगृहमारुहेद्यस्तु मानवः॥  
स याति नरकं घोरं तामिस्रं नाम नामतः॥२॥

श्लेष्ममूत्रपुरीषाणि समुत्सृजति यस्तु वै॥  
देवस्यायतने भानोः सगच्छेन्नरकं क्रमात्॥३॥

घृतं मधुपयस्तोयं तथेक्षुरसमुत्तमम्॥  
स्नपनार्थं तु देवस्य ये ददतीहमानवाः॥४॥

सर्वकामानवाप्येह ते यांति हेलिमंडलम्॥  
स्नाप्यमानं रविं भक्त्याये पश्यंति वृषध्वजम्॥५॥

तेश्वमेधफलं प्राप्यलयं यांति वृषध्वजे॥  
स्नपनं ये च कुर्वंति भानोर्भक्तिसमन्विताः॥६॥

लभंते तत्फलं भीम राजसूयाश्वमेधयोः॥  
यथा न लंघयेत्कश्चित्स्नपनं भास्करस्य तु॥७॥

तथाकार्यं प्रयत्नेन लंघितं ह्यसुखावहम्॥  
तामिस्रं नरकं याति लंघयेच्च सरौरवान्॥८॥

तस्मात्सर्वप्रयत्नेन कार्यं स्नपनमादितः॥  
घृतेन स्नापयेद्देवं कंजमाप्नोति मानवः॥९॥

मधुना प्रियमायाति तोयेनापि घृतौकसम् ॥  
इक्षुरसेन संस्नाप्यपयसाकं जजध्वजम्॥१०॥

एवमेभिः स्नापयेद्वै रविमीहितमाप्नुयात्॥११॥

 इति श्रीभविष्ये महापुराणे सप्तमीकल्पे आदित्यालयमाहात्म्यवर्णनं नाम पंचनवतितमोऽध्यायः॥९५॥

**छ॥**

**दिंडिरुवाच॥॥**

**यश्चैताः सप्तसप्तम्यो भवता कथिता मम॥  
तासां या प्रथमा देव कथि**

तासा सविस्तरा॥१॥

यास्त्वन्या देवेशार्दूलताः सर्वाः कथयस्व मे॥  
येनोपोष्य ततस्तास्तु व्रजेहं हेलिसद्म वै॥२॥

ब्रह्मोवाच॥॥

शुक्लपक्षस्य सप्तम्यां नक्षत्रं पंचतारकम्॥  
यदा स्यात्सातदा ज्ञेया जयानामेति सप्तमी॥३॥

तस्यां दत्तं हुतं जप्तं तपर्णं देवपूजनम्॥  
सर्वं शतगुणं प्रोक्तं पूजाचापि दिवाकरे॥४॥

भास्करस्य प्रियाह्येषा सप्तमी पापनाशिनी॥  
धन्या यशस्या पुत्र्या च कामदाकंज जावहा॥५॥

विधिनानेन कर्तव्या तिथिर्या मम विद्यते॥  
तं शृणुष्वविधिंमत्तोयेन कृत्वार्थमश्नुते॥६॥

हंसे हंससमारूढे शुक्लेयं सप्तमी पुरा॥  
समुपोष्य च कर्तव्याविधिनानेन शंकर॥७॥

पारणा तृतीयाऽहे स्यात्कथितं गोवृषावहम्॥  
प्रथमं चतुरोमासान्पारणं कथितं बुधैः॥८॥

कथितान्यत्र पुष्पाणि करवीरस्य सुव्रत॥  
चंदनं च तथा रक्तं धूपार्थंगुग्गुलं परम् ॥९॥

कांसारं तु सुपक्वंच नैवेद्यं भास्करायवै॥  
अनेन विधिनापूज्य मार्तंडं विबुधाधिपम् ॥१०॥

पूजयेद्ब्राह्मणान्भीम भक्ष्यभोज्यैर्यथाविधि॥  
कांसारं भोजयेद्विप्रान्पारणेऽस्मिन्विचक्षणः॥११॥

स्वयमेव तथाश्नीयात्प्रयतो मौनमाश्रितः॥  
पंचम्यामकेभक्तं तु षष्ट्यां नक्तं प्रवर्तते॥१२॥

कृत्वोपवासं सप्तम्यामष्टम्यां पारणं भवेत्॥  
षष्ठ्यासमेत कर्तव्या नाष्टम्येयं कदाचन॥१३॥

यस्योपवासनायैव षष्ठ्यामाहुरुपोषितम्॥  
यथैकादश्यां कुर्वंति उपवासं मनीषिणः॥१४॥

उपवासनाय द्वादश्यां यथेयं परिकीर्तिता॥  
सिद्धार्थकैः स्नानमंत्रः प्राशनं गोमयस्य तु॥१५॥

भानुर्मेप्रीयतामत्र दंतकाष्ठं तथार्कजम्॥  
इत्येष कथितस्तात प्रथमे पारणेविधिः॥१६॥

द्वितीयं श्रूयतां भीमपारणं गदतोमम॥  
मालतीकुसुमानीह श्रीखण्डं चंदनं तथा॥१७॥

नैवेद्यं पायसं भानोर्धूपं विजयमादिशेत्॥  
ब्राह्मणान्भोजयेद्वापि तथा श्नीयात्स्वयं विभोः॥१८॥

रविर्मेप्रीयतामत्र नामदेवस्य कीर्तयेत्॥  
प्राशयेत्पंचगव्यं तु खदिरं दंतधावने॥१९॥

द्वितीये पारणे वीरविधिरुक्तो मयाधुना ॥  
तृतीयेपारणे वापि कथ्यमानं निबोधमे॥२०॥

अगस्तिकुसुमैरत्र भास्करं पूजयेद्बुधः॥  
समालंभनमत्रोक्तं श्रीखंडंकुसुमं तथा॥२१॥

सिह्लकधूपमुद्दिष्टं भानोः प्रीतिकरं परम्॥  
शाल्योदनं तु नैवेद्यं रसालोपरिसंयुतम्॥२२॥

ब्राह्मणानां तु दातव्यं भक्षयीत तथात्मना॥  
कुशोदकप्राशनं तु बदर्या दंतधावनम्॥२३॥

विकर्तनः प्रीयतां मेनाम देवस्य कीर्तयेत्॥  
वर्षासु देवदेवस्य पूजाकार्या विधानतः॥२४॥

गंधपुष्पोपहारैस्तु नानाप्रेक्षणकैस्तथा॥  
गोदानैर्भूमिदानैर्वा ब्राह्मणानां च तर्पणैः॥२५॥

इत्थं संपूज्य देवेशं देवस्य पुरतः स्थितः॥  
कारयेत्परमं पुण्यं

धन्यं पुस्तकवाचनम्॥२६॥

वस्त्रैर्गंधैस्तथा धूपैर्वाचकं पूजयेत्ततः॥  
देवस्य पुरतः स्थित्वा ततो मंत्रमुदीरयेत्॥२७॥

देवदेव जगन्नाथ सर्वरोगार्तिनाशन॥  
ग्रहेश लोकनयन विकर्तनतमोऽपह॥२८॥

कृतेयं देवदेवेशजया नामेति सप्तमी॥  
मयातवप्रसादेन धन्या पापहरा शिवा॥२९॥

अनेन विधिना वीरयः कुर्यात्सप्तमीमिमाम्॥  
तस्यस्नानादिकं सर्वंभवेच्छतगुणंविभो॥३०॥

कृत्वेमांसप्तमीं वीरपुरुषः प्राप्नुतेयशः॥  
धनंधान्यं सुवर्णं च पुत्रमायुर्बलं श्रियम्॥३१॥

प्राप्येह देवशार्दूल सूर्यलोकं स गच्छति॥  
तस्मादेत्यपुनर्भूमौ राजराजो भवेद्बुधः॥३२॥

इत्येषा कथिता वीरजया नामेति सप्तमी॥  
कृतास्मृता श्रुता सातु हेलिलोकप्रदायिनी॥३३॥

 इति श्रीभविष्ये महापुराणे सप्तमीकल्पे जयानामसप्तमीमाहात्म्यवर्णनं नाम षण्णवतितमोऽध्यायः॥९६॥छ॥

**ब्रह्मोवाच॥॥**

माघस्य शुक्लपक्षे तु सप्तमी या त्रिलोचन॥  
जयंतीनाम सा प्रोक्ता पुण्यापापहरा शिवा॥१॥

सोपोष्या येन विधिना शृणु तत्पार्वतीप्रिय॥  
पारणानि तु चत्वारि कथितान्यत्र पंडितैः॥२॥

पंचम्यामेकभक्तं तु षष्ठ्यां नक्तं प्रकीर्तितम्॥  
उपवासस्तु सप्तम्यामष्टम्यां पारणं भवेत्॥३॥

माघे च फाल्गुने मासि तथा चैत्रे च सुव्रत॥  
बकपुष्पाणि रम्याणि कुंकुमं च विलेपनम्॥४॥

नैवेद्यं मोदकांश्चात्र धूपमाज्यमुदाहृतम्॥  
प्राशनं पंचगव्यं तु पवित्रीकरणं परम्॥५॥

मोदकैर्भोजयेद्विप्रान्यथाशक्त्या गणाधिप॥  
शाल्योदनं च भूतेश दद्याच्छक्त्या द्विजेषु वै॥६॥

इत्थं संपूजयेद्यस्तु भास्करं लोकपूजितम् ।  
सर्वस्मिन्पारणे वीरसोऽश्वमेधफलं लभेत्॥७॥

द्वितीयेपारणे पूज्य राजसूयफलं लभेत्॥  
वैशाखाषाढज्येष्ठेषु श्रावणे मासि सुव्रत॥८॥

पूजार्थमथ भानो र्वैशतपत्राणि सुव्रत॥  
श्वेतं च चंदनं भीम धूपं गुग्गुलमुच्यते॥९॥

नैवेद्यं गुडपूपास्तु प्राशनं गोमयस्य तु॥  
भोजने चापि विप्राणां गूडपूपाः प्रकीर्तिताः॥१०॥

द्वितीयमिदमाख्यातं पारणं पापनाशनम्॥  
राजसूयाश्वमेधाभ्यां फलदं भास्करप्रियम्॥११॥

तृतीयं शृणु देवस्य पूजार्थे भास्करस्य तु॥  
मासि भाद्रपदे वीरतथा चाश्वयुजे विभो॥१२॥

कार्तिके चापि मासे तु रक्तचंदनमादिशेत्॥  
मालतीकुसुमानीह धूपंविजयमुच्यते॥१३॥

नैवेद्यं घृतपूपास्तु भोजनं च द्विजन्मनाम्॥  
कुशोदकप्राशनं तु कायशुद्धिकरं परम्॥१४॥

तृतीयमपि चाख्यातं पारणं पापनाशनम्॥  
राजसूयाश्वमेधाभ्यां फलदं भास्करप्रियम्॥१५॥

चतुर्थमपि ते वच्मिपारणं पापनाशनम्॥  
राजसूयाश्वमेधाभ्यां फलदं भास्करप्रियम्॥१६॥

**तदद्यदेवशार्दूल पारणं श्रेयसे**

शृणु॥  
मासिमार्गशिरे वीरपौष मासि तथा शिव॥१७॥

माघे च देवशार्दूल शृणु पुण्यान्यशेषतः॥  
करवीराणि रक्तानि तथारक्तं च चंदनम्॥१८॥

अमृताख्यं तथा धूपंनैवेद्यं पायसं परम्॥  
आर्जनीयं तथा तक्रंप्राशनं परमं स्मृतम्॥१९॥

अगरुंचंदनं मुस्तं सिह्लकं चूषणं तथा॥  
समभागैस्तु कर्तव्यमिदं चामृतमुच्यते॥२०॥

नामानि कथितान्यत्र भास्करस्य महात्मनः॥  
चित्रभानुस्तथा भानुरादित्यो भास्करस्तथा॥२१॥

प्रीयतामिति सर्वेषुपारणे विधिमादिशेत्॥  
अनेन विधिना यस्तु कुर्यात्पूजां विभावसोः॥२२॥

तस्यां तिथौ देवदेवस याति परमं पदम्॥  
कृत्वैवं सप्तमीं भीम सर्वकामानवाप्नुते॥२३॥

पुत्रार्थी लभते पुत्रान्धनार्थी लभते धनम्॥  
सरोगोमुच्यते रोगैः शुभमाप्नोति पुष्कलम्॥२४॥

पूर्णेसंवत्सरे भीम कार्यापूजा दिवाकरे॥  
गंधपुष्पोपहारैस्तु ब्राह्मणानां च तर्पणैः॥२५॥

नानाविधैः प्रेक्षणकैःपूजया वाचकस्य तु॥  
इत्थं संपूज्य देवेशं ब्राह्मणांश्चाभिपूज्य च॥२६॥

वाचकं च द्विजं पूज्यइदं वाक्यमुदीरयेत्॥  
धर्मकार्येषु मे देव अर्थकार्येषु नित्यशः॥२७॥

कामकार्येषु सर्वेषु जयो भवतु सर्वदा॥  
ततो विसर्जयेद्विप्रान्वाचकं तु द्विजोत्तमम्॥२८॥

इत्थं कुर्यादिदं यस्तु स जयं प्राप्नुते फलम्॥  
सर्वपापविशुद्धात्मा सूर्य्यलोकं स गच्छति॥२९॥

विमानवरमारूढः कंजोद्भवमुत्तमम्॥  
तेजसा रविसंकाशः प्रभया पतगोपमः॥३०॥

 इति श्रीभविष्ये महापुराणे जयंतीकल्पवर्णनं नाम सप्तनवतितमोऽध्यायः॥९७॥छ॥

**ब्रह्मोवाच॥**

मासि भाद्रपदे शुक्ला सप्तमीया गणाधिप।  
अपराजितेति विख्याता महापातकनाशिनी॥१॥

चतुर्थ्यामेकभक्तंतु पंचम्यां नक्तमादिशेत्॥  
उपवासं तथा षष्ठ्यां सप्तम्यां पारणं स्मृतम्॥२॥

पारणान्यत्र चत्वारि कथितानि मनीषिभिः॥  
पुष्पाणि करवीरस्य तथारक्तं च चंदनम्॥३॥

धूपक्रिया गुग्गुलेन नैवेद्यं गुडपूपकान्॥  
भाद्रपदादिमासेषु विधिरेष प्रकीर्तितः॥४॥

श्वेतानिभीम पुष्पाणि तथा श्वेतंचचंदनम्॥  
धूपमाज्यमिहाख्यातं नैवेद्यं पायसं रवेः॥५॥

मार्गशीर्षादिमासेषु विधिरेष प्रकीर्तितः॥  
ततोऽगस्त्यस्य पुष्पाणि कुंकुमं च विलेपनम्॥६॥

धूपार्थं सिल्हकं प्रोक्तमथवा रविवर्णकम्॥  
शाल्योदनं च नैवेद्यं सरसं फाल्गुनादिषु॥७॥

रक्तोत्पलानि भूतेश सागुरुं चंदनं तथा॥  
अनंतं धूपमुद्दिष्टं नैवेद्यं खंडपूपकान्॥८॥

श्रीखंडं ग्रंथिसहितमगुरुं सिल्हकं तथा॥  
मुस्तांतथेंद्रं भूतेश शर्करा गृह्यते त्र्यहम्॥९॥

इत्येष धूपोऽनंतस्तु कथितो देवसत्तम॥  
ज्येष्ठा

दिमासेषु तथा विधिरुक्तो मनीषिभिः॥१०॥

शृणुनामानि देवस्य प्राशनानि च सुव्रत॥  
सुधांशुरर्यमाचैव सवितात्रिपुरांतक॥११॥

पारणेष्वेव सर्वेषुप्रीयतामितिकीर्तयेत्॥  
गोमूत्रं पंचगव्यं तु घृतं चोष्णं पयोदधि॥१२॥

यस्त्वेतां सप्तमीं कुर्यादनेन विधिना नरः॥  
अपराजितो भवेत्सोहि सदा शत्रुभिराहवे॥१३॥

जित्वाशत्रुं लभेच्चापि त्रिवर्गं नात्र संशयः॥  
त्रिवर्गमथसंप्राप्य स्वर्भानोः पुरमश्नुते॥१४॥

ततः पूर्णेषु मासेषु पूजयेच्छक्तितः खगम्॥  
गंधपुष्पोपहारैस्तु पुराणश्रवणेन च॥१५॥

अश्वदानेन च विभोर्ब्राह्मणानां च तर्पणैः॥  
वाचकं पूजयित्वा च भास्करस्य प्रियंसदा॥१६॥

भास्कराय ध्वजान्दद्यान्नानारत्नविभूषितान्॥  
यइत्थं कुरुते वीरसप्तमीं यत्नतःसदा॥१७॥

स पराजित्यवै शत्रुं याति हंससलोकताम्॥१८॥

शुक्लाश्वोद्भवयानेन आपगेन पताकिना॥  
आपगाधिपसंकाश आपगानुचरोभवेत्॥१९॥

 इति श्रीभविष्ये महापुराणे सप्तमीकल्पे अपराजितावर्णनं नामाष्टनवतितमोऽध्यायः॥९८॥छ॥

ब्रह्मोवाच॥॥

शुक्लपक्षे तु सप्तम्यां यदा संक्रमते रविः॥  
महाजया तदासा वै सप्तमी भास्करप्रिया॥१॥

स्नानंदानं जपोहोमः पितृदेवाभिपूजनम्॥  
सर्वं कोटिगुणं प्रोक्तं भास्करस्य वचोयथा॥२॥

यस्तस्यां मानवोभक्त्या घृतेन स्नापयेद्रविम्॥  
सोऽश्वमेधफलं प्राप्य स्वर्गलोकमवाप्नुयात्॥३॥

पयसा स्नापयेद्यस्तु भास्करं भक्तिमान्नरः॥  
विमुक्तः सर्वपापेभ्यो याति सूर्यसलोकताम्॥४॥

कार्पूरेण विमानेन किंकिणीजालमालिना॥  
तेजसा हरिसंकाशः कांत्या सूर्यसमस्तथा॥५॥

स्थित्वा तत्रचिरं कालं राजा भवति चांजसा॥  
महाजयैषा कथिता सप्तमी त्रिपुरांतक॥६॥

यामुपोष्य नरोभक्त्या भवते सूर्यलोकगः॥  
ततो याति परंब्रह्म यत्र गत्वा न शोचति॥७॥

 इति श्रीभविष्ये महापुराणे ब्राह्मेपर्वणि सप्तमीकल्पे महाजयाकल्पवर्णनं नामैकोनशततमोध्यायः॥९९॥छ॥

**ब्रह्मोवाच॥**

यातुमार्गशिरे मासि शुक्लपक्षे तु सप्तमी॥  
नंदासा कथिता वीर सर्वानंदकरीशुभा॥१॥

पंचम्यामेकभक्तं तु षष्ठ्यां नक्तं प्रकीर्तितम्॥  
सप्तम्यामुपवासं तु कीर्तयंति मनीषिणः॥२॥

पारणान्यत्र वै त्रीणि शंसंतीह मनीषिणः॥  
मालतीकुसुमानीह सुगंधं चंदनं तथा॥३॥

कर्पूरागरुसंमिश्रं धूपं चात्रविनिर्दिशेत्॥  
दध्योदनं सखंडं च नैवेद्यं भास्करप्रियम्॥४॥

तमेव दद्याद्विप्रेभ्योऽश्नीयाच्च तदनुस्वयम्॥  
धूपार्थं भास्करस्यैष प्रथमे पारणे विधिः॥५॥

पलाशपुष्पाणि विभो

धूपं यच्छक्यमेव च॥  
कर्पूरं चंदनं कुष्ठमगरुं सिह्लकं तथा॥६॥

सग्रंथिवृषणं भीम कुंकुंमं गुंजनं तथा॥  
हरीतकी तथा भीम एष पक्षक उच्यते॥७॥

धूपं प्रबोधमादिष्टं नैवेद्यं खंडमंडकान्॥  
कृष्णागरुं सितं कंजबालकं वृषणं तथा॥८॥

चंदनं तगरं मुस्तां प्रबोधशर्करान्विताम्  
भोजयेद्ब्राह्मणांश्चापि खंडखाद्यैर्गणाधिप॥९॥

निंबपत्रं तुसंप्राश्यततो भुंजीत वाग्यतः॥  
पारणस्य द्वितीयस्य विधिरेष प्रकीर्तितः॥१०॥

नीलोत्पलानि शुभ्राणि धूपं गौ

ग्गुलमाहरेत्॥  
नैवेद्यं पायसंदेयं[^668]प्रीतये भास्करस्य तु॥११॥

[^668]: " मुख्यम् - इ०पा० ।"

विलेपनं चंदनं तु प्राशने विधिरुच्यते॥  
तृतीयस्यापि तेवीर कथितो विधिरुत्तमः॥१२॥

शृणुनामानि देवस्य पावनानि नृणां सदा॥  
विष्णुर्भगस्तथा धाताप्रीयतामुद्गिरेच्च वै॥१३॥

अनेनविधिना यस्तु कुर्यात्प्रयतमानसः॥  
सकामानिह संप्राप्य नंदते शाश्वतीः समाः॥१४॥

ततः सूर्यसदोगत्वा नंदते नंदवर्धन॥  
एषा तु नंदजननी तवाख्याता मया शिव॥१५॥

**यामुपोष्य ततो भुक्त्वा नंदते हंसमाप्य वै॥१६**॥

 इति श्रीभविष्ये महापुराणे सप्तमकिल्पे नंदानामसप्तमीवर्णनं नाम शततमोऽध्यायः॥१००॥छ॥

॥ब्रह्मोवाच॥॥

शुक्लपक्षे तु सप्तम्यां नक्षत्रं सवितुर्भवेत्॥  
यदा प्रथमताचैव तदा वै भद्रतां व्रजेत्॥१॥

स्नपनं तत्र देवस्य घृतेन कथितं बुधैः॥  
क्षीरेण च तथावीर पुनरिक्षुरसेन च॥२॥

स्नापयित्वा तु देवेशं चंदनेन विलेपयेत्॥  
दग्ध्वा तु गुग्गुलं तस्यदद्याद्भद्रं तथाग्रतः॥३॥

गोधूमचूर्णं निवपन्विमलं शशिसन्निभम्॥  
सवज्रंसगुडं चैव रक्तपुष्पोपशोभितम्॥४॥

यदस्य शृंगमीशानं तत्र वै मौक्तिकं न्यसेत्॥  
यदाग्नेयं तत्र माणिक्यं न्यसेद्वालोहितं मणिम्॥५॥

नैर्ऋत्येमकरं दद्याद्वायव्ये पद्मरागिणम्॥  
गांगेयमंतस्तस्य स्वशक्त्या विन्यसेद्बुधः॥६॥

चतुर्थ्यामेकभक्तं तु पंचम्यां नक्तमादिशेत्॥  
षष्ठ्यामयाचितं प्रोक्तमुपवासमतः परम्॥७॥

पाषंडिनो विकर्मस्थान्बैडालव्रतिकांत्यजान्॥  
सप्तम्यां पालयेत्प्राज्ञो दिवास्वापं विवर्जयेत्॥८॥

अनेनविधिना यस्तु कुर्याद्वै भद्रसप्तमीम्॥  
तस्य भद्राणि सर्वाणि यच्छंति ऋभवःसदा॥९॥

भद्रं ददाति यस्त्वस्यां भद्रस्तस्यसुतो भवेत्॥  
भद्रमासाद्य भूतेश सदा भद्रेणातष्ठति॥१०॥

**॥॥दिंडिरुवाच॥**

कोऽयं भद्रइति प्रोक्तः कथं कार्यं प्रभूषणम्॥  
दत्त्वाच किं फलं विद्याद्विधिना केनदीयते॥११॥

**॥ब्रह्मोवाच॥**

व्योमं भद्रइति प्रोक्तं देवचिह्नमनूपमम्॥  
यद्धृत्वेह नरः सूर्यं मुच्यते सर्वकिल्बिषैः॥१२॥

शालिपिंडमयं कार्यं चतुष्कोणमनूपपम्॥  
गव्येन सर्पिषायुक्तं खंडशर्करयान्वितम्॥१३॥

चातुर्जातकपूर्णं तु द्राक्षाभिश्च विशेषतः॥  
नालिकेरफलैश्चैव सुगंधं च गणाधिप॥१४॥

मध्येंद्रनीलं भद्रस्य न्यसेत्प्राज्ञः स्वशक्तितः॥  
पुष्परागं मरकतं पद्मरागं तथैव च॥१५॥

अनौपम्यं च माणिक्यं क्रमात्कोणेषु विन्यसेत्॥  
वाचकायाथ वा दद्यादथ वा भोजके स्वयम्॥१६॥

अनेनविधिना यस्तु कृत्वा भद्रं प्रयच्छति॥  
सहभद्राणि संप्राप्य गच्छेद्गोपतिमंदिरम्॥१७॥

ब्रह्मलोकं ततो गच्छेद्यानारूढो न संशयः॥  
तेजसागोजसंकाशः कांत्या गोजसमस्तथा॥१८॥

प्रभयागोपतेस्तुल्य ऊर्जसागोपरस्य च॥  
तस्मादेत्य पुनर्भूमौ गोपतिः स्यान्नसंशयः॥१९॥

प्रसादाद्गोपतेर्वीर सर्वज्ञाधिपपूजितः॥  
इत्येषा कथिताभीम भद्रानामेति सप्तमी॥२०॥

यामुपोष्यनरो भीम ब्रह्मलोकमवाप्नुयात्॥  
शृण्वंति ये पठंतीह कुर्वंति च गणाधिप॥२१॥

ते सर्वे भद्रमासाद्य यांति तद्ब्रह्म शाश्वतम्॥

सुमंतुरुवाच॥

इत्युक्तवान्पुराब्रह्मादिंडिने सप्तमी व्रतम्॥२२॥

मयाप्युक्तं तवविभो यथाज्ञातं यथाश्रुतम्॥  
गृहीत्वा सप्तमीकल्पं मानवोयस्तुभूतले॥२३॥

त्यजेत्कामाद्भयंवापि सज्ञेयः पतितोबुधः॥  
तस्माद्धारय तद्वीर न त्याज्यं सप्तमीव्रतम्॥२४॥

त्यज्यमानो भवेद्वीर आरूढपतितो नरः॥  
श्रावयेद्यस्तु भक्त्या च सप्तमीकल्पमादितः॥  
सोऽश्वमेधफलं प्राप्यततो याति परं पदम्॥२५॥

 इति श्रीभविष्ये महापुराणे ब्राह्मेपर्वणि सप्तमीकल्पे भद्राकल्पवर्णनं नामैकाधिकशततमोऽध्यायः॥१०१॥छ॥

॥सुमंतुरुवाच॥

एवं या देवदेवस्य सप्तमी भास्करस्य तु॥  
यथाबहूनां भार्याणां भर्तुःकाचित्प्रिया भवेत्॥१॥

सर्वाश्चतिथयो ह्यस्यप्रियाः सूर्यस्यभारत॥  
तस्मादस्यां नरेणेह पूजनीयो दिवाकरः॥२॥

शतानीकउवाच॥

तिथीनामधिपः सूर्यः सर्वासांकथितो यदि॥  
सप्तम्यामेव यागोऽस्य किमर्थं क्रियतेबुधैः॥३॥

सुमंतुरुवाच॥

इदमर्थं पुरापृष्टः सुरज्येष्ठोदिवि स्थितः॥  
विष्णुना कुरुशार्दूल तेनोक्तं हरये यथा॥४॥

तथातेसर्वमाख्यास्ये शृणुष्वैकमनाविभो॥  
सुखासीनं सुरज्येष्ठं पुरादेवं

**पितामहम्॥५॥**

प्रणम्यशिरसा देवकृष्णो वचनमब्रवीत्॥  
यद्येष भानुमान्देवस्तिथीनामधिपः स्मृतः॥६॥

किमर्थंपूजयेद्ब्रह्मन्सप्तम्यां ब्रूहिमेविभो॥  
एवमुक्तः सुरज्येष्ठो विष्णुना प्रभविष्णुना॥७॥

प्रहस्य भगवान्देव इदं वचनमब्रवीत्॥

ब्रह्मोवाच॥

देवेभ्यस्तिथयो

दत्ता भास्करेण महात्मना॥८॥

मुक्त्वैकां सप्तमीं सर्वां सम्यगाराधनेन वै॥  
यस्यैव यद्दिनं दत्तं सतस्यैवाधिपः स्मृतः॥९॥

स्वदिने पूजितस्तस्मिन्स्वमंत्रैर्वरदो भवेत्॥

विष्णुरुवाच॥

अर्केणकतरत्कस्मै दिनं दत्तं महात्मना॥१०॥

स्वदिने पूजितेऽस्मिन्वैस्वमंत्रैर्जायते ध्रुवम्॥

ब्रह्मोवाच॥

अग्नये प्रतिपद्दत्ता द्वितीया ब्रह्मणे तथा॥११॥

तृतीया यक्षराजाय गणेशाय चतुर्थ्यपि॥  
पंचमी नागराजाय कार्तिकेयाय षष्ठ्यपि॥१२॥

सप्तमी स्थापितात्मार्थं दत्तारुद्राय चाष्टमी॥  
दुर्गायैनवमी दत्तायमाय दशमीस्वयम्॥१३॥

विश्वेभ्यश्चाथ देवेभ्यो दत्ताचैकादशी सदा॥  
द्वादशीविष्णवे दत्तामदनाय त्रयोदशी॥१४॥

चतुर्दशी शंकराय दत्तासोमाय पूर्णिमा॥  
पितॄणां भानुनादत्ता पुण्या पंचदशीसदा॥१५॥

तिथ्यः पंचदशैतास्तु सोमस्य परिकीर्तिताः॥  
पीयते कृष्णपक्षे तु सुरैरेभिर्यथोदितैः॥१६॥

शुक्लपक्षे प्रपूर्यंते षोडश्याकलया सह॥  
अक्षयासा सदैकैका तत्र साक्षात्स्थितो रविः॥१७॥

क्षयवृद्धिकरो ह्येवं तेनासौ तत्पतिः स्मृतः॥  
ददातिगतिम क्षीणांध्यान[^669]मात्रस्थितो रविः॥१८॥

[^669]: "व्योममात्रस्थितः - इ०पा० ।"

अन्येपीष्टान्यथा कामान्प्रयच्छंति सुखेनवै॥  
तथासर्वंप्रवक्ष्यामि कृष्णसंक्षेपतः शृणु॥१९॥

अग्निमिष्ट्वाचहुत्वा च प्रतिपद्यमृतं घृतम्॥  
हविषासर्वधान्यानि प्राप्नुयादमितं धनम्॥२०॥

ब्रह्माणं च द्वितीयायां संपूज्य ब्रह्मचारिणम्॥  
भोजयित्वा च विद्यानां सर्वासांपारगो भवेत्॥२१॥

तृतीयायां च वित्तेशं वित्ताढ्योजायते ध्रुवम्॥  
क्रयादिव्यवहोरपुलाभो बहुगुणो भवेत्॥२२॥

गणेश पूजनं कुर्याच्चतुर्थ्यां सर्वकर्मसु॥  
अविघ्नं विद्विषं विघ्नं कुर्याच्चास्यनसंशयः॥२३॥

नागानिष्ट्वाच पंचम्यां नविंषैरभि भूयते॥  
स्त्रियं च लभते पुत्रान्परांच श्रियमाप्नुयात्॥२४॥

संपूज्य कार्तिकेयं तुषष्ठ्यां श्रेष्ठप्रजापते॥  
मेधावीरूप संपन्नोदीर्घायुः कीर्तिवर्धनः॥२५॥

सप्तम्यां पूज्यरक्षेशं चित्रभानुं दिवाकरम्॥  
अष्टम्यां पूजितो देवोगोवृषाभरणो हरः॥२६॥

ज्ञानं ददाति विपुलंकांतिं च विपुलां तथा॥  
मृत्युहाज्ञानदश्चैव पाशहाच प्रपूजितः॥२७॥

दुर्गां संपूज्य दुर्गाणिनवम्यां तरतीच्छया॥  
संग्रामेव्यवहारे च सदावि जयमश्नुते॥२८॥

दशम्यांयममातिष्ठेत्सर्वव्याधिहरो ध्रुवम्॥  
नरकादथ मृत्योश्च समुद्धरतिमानवम्॥२९॥

एकादश्यां॥

यथोद्दिष्टा विश्वेदेवाः प्रपूजिताः॥  
प्रजांपशुधनं धान्यं प्रयच्छंति महींतथा॥३०॥

द्वादश्यां विष्णुमिष्ट्वेह सर्वदाविजयी भवेत्॥  
पूज्यश्च सर्वलोकानां यथा गोपतिगोकरः॥३१॥

कामदेवं त्रयोदश्यां सुरूपो जायते ध्रुवम्॥  
इष्टां रूपवतीं भार्यां लभेत्कामांश्च पुष्कलान्॥३२॥

इष्ट्वेश्वरं चतुर्दश्यां सर्वैश्वर्यसमन्वितः॥  
बहुपुत्रो बहुधनस्तथा स्यान्नात्र संशयः॥३३॥

पौर्णमास्यां तुयःसोमं पूजयेद्भक्तिमान्नरः॥  
स्वाधिपत्यं भवेत्तस्यसंपूर्णं न च हीयते॥३४॥

पितरः स्वदिनेदिंडेहृष्टाः कुर्वंति सर्वदा॥  
प्रजावृद्धिर्धनं रक्षाचायुष्यं बलमेव च॥३५॥

उपवासं विनाप्येते भवंत्युकफलप्रदाः॥  
पूजया जपहोमैश्चतोषिताभक्तितः सदा॥३६॥

मूलमंत्रैश्च संज्ञाभिरंशमंत्रैश्च कीर्तिताः॥  
पूर्ववत्पद्ममध्यस्थाः कर्तव्याश्च तिथीश्वराः॥३७॥

गंधपुष्पोपहारैश्च यथाशक्त्या विधीयते॥  
पूजावाह्येन विधिना कृतापि च फलप्रदा॥३८॥

आज्यधारासमिद्भिश्च दधिक्षीरान्नमाक्षिकैः॥  
यथोक्तफलदोहोमो जपः शांतिन ते चेतसा॥३९॥

मूलमंत्राश्च संज्ञाभिरंगमंत्राश्च कीर्तिताः॥  
कृत्वा यज्ञान्दशद्वौ च फलान्येतानि भक्तितः॥४०॥

यथोक्तानि तथोक्तानि लभेतेहाधिकान्यपि॥  
इह यस्माद्यथान्यस्मिन्यो वसेद्यः सुखीसदा॥४१॥

तेषां लोकेषु मंत्रज्ञो यावत्तेषां तिथिः स्थिता॥  
दहेत्तस्मात्तथारिष्टं तद्रूपोजायते नरः॥४२॥

सुरूपो धर्मसंपन्नो भक्षितारिर्महीपतिः॥  
स्त्री वा नपुंसको वापि जायते पुरुषोत्तमः॥४३॥

इत्येताः कथिताः कृष्णतिथयो यामयातव॥  
नक्षत्रदेवताः सर्वानक्षत्रेषु व्यवस्थिताः॥४४॥

इष्टान्कामान्प्रयच्छति यास्तास्तद्ब्रूहिभूधर॥  
चंद्रमा यत्र नक्षत्रे महावृद्ध्यास्थितः सदा॥४५॥

उक्तस्तु देवतायज्ञस्तदा सा फलदाभवेत्॥  
देवताश्व प्रवक्ष्यामि नक्षत्राणां यथाक्रमम्॥४६॥

नक्षत्राणि च सर्वाणि यज्ञाश्चैव पृथक्पृथक्॥  
अश्विन्यामश्विनाविष्ट्वा दीर्घायुर्जायते नरः॥४७॥

व्याधिभिर्मुच्यते क्षिप्रमत्यर्थं व्याधिपीडितः॥  
भरण्यांयम उद्दिष्टः कुसुमैरसितैः शुभैः॥४८॥

तथा गंधादिभिः शुभ्रैरपमृत्योर्विमोचयेत्॥  
अनलः कृत्तिकायां तु इह संपूजितः परः॥४९॥

रक्तमाल्यादिभिर्दद्यात्फलं होमेनचध्रुवम्॥  
पूजां प्रजापतिः प्रीतइष्टोदद्यात्पशूंस्तथा॥५०॥

रोहिण्यां देवशार्दूल पूजनादिह गोपतेः॥  
मृगशीर्षेसदा सोमोज्ञानमारोग्यमेव च॥५१॥

आर्द्रायां तुशिवं पूज्य पश्चाद्विज

**यमाप्नुयात्॥**  

पद्मादिभिः स दिव्यैश्चपूजितःशं प्रयच्छति॥५२॥

तथा पुनर्वस्वदितिः सदासंपूज्यते दिवि॥  
गुरुणातर्पितश्चैव मातेव परिरक्षति॥५३॥

पुष्येवृहस्पतिर्बुद्धिं ददाति विपुलां शुभाम्॥  
गीतेर्गंधादिभिर्नागा आश्लेषायां प्रपूजिताः॥५४॥

तर्पिताश्च यथान्यायं भक्ष्याद्यैर्मधुरैः सितैः॥  
रक्षामिषादिभिस्तैस्तैः प्रीतिं कुर्वंति मानद॥५५॥

मघासुपितरः सर्वे हव्यैः कव्यैश्च पूजिताः॥  
प्रयच्छंति धनं धान्यं भृत्यान्पुत्रान्पशूंस्तथा॥५६॥

फाल्गुन्यामथ वै पूषाइष्टः पुष्पादिभिः शुभैः॥  
पूर्वायां विजयं दद्यादुत्तरायां भगं तथा॥५७॥

भर्तारमीप्सितं दद्यात्कन्यायै पुरुषस्यताम्॥  
इहजन्मनि युज्येत रूपद्रविणसंपदा॥५८॥

पूजितः सविता हस्ते विश्वतेजोनिधिः सदा॥  
गंधपुष्पादिभिः सर्वंददाति विपुलं धनम्॥५९॥

राज्यं तुत्वष्टा चित्रायां निःसपत्नं प्रयच्छति॥  
इष्टः संतर्पितः प्रीतः स्वात्यां वायुर्बलं परम्॥६०॥

इंद्राग्न्येव विशाखायां जातरक्तैः प्रपूज्य च॥  
धनधान्यानि लब्ध्वेह तेजस्वीनिवसेत्सदा॥६१॥

रक्तैर्मित्रमनुराधास्वेव संपूज्य भक्तितः॥  
श्रियोभवंति सर्वेषां चिरं जीवंति सर्वदा॥६२॥

ज्येष्ठायां पूर्ववच्छक्रमिष्ट्वा पुष्टिमवाप्नुयात्॥  
गुणैर्ज्येष्ठश्च[^670] सर्वेषां कर्मणा च धनेन च॥६३॥

[^670]: " गुणैः संपूज्य ज्येष्ठायां युज्यते मधुसूदन - इ०पा० ।"

मूले देवपितृॄन्त्सर्वान्भक्त्यां[^671] संपूज्यपूर्ववत्॥  
पूर्ववत्फलमाप्नोति स्वर्गस्थाने ध्रुवोभवेत्॥६४॥

[^671]: "शक्या - इ०पा० ।"

पूर्वाषाढेह्यपः पूज्यहुत्वा तत्रैव पूर्ववत्॥  
संतापान्मुच्यते क्षिप्रं शारीरान्मानसात्तथा॥६५॥

आषाढासु तथा विश्वानुत्तराषाढयोगतः॥  
विश्वेशं पूज्यपुष्पाद्यैः[^672] सर्वमाप्नोति मानवः॥६६॥

[^672]: "विभवैः - इ०पा० ।"

श्रवणे तु सितैर्विष्णुं पीतैर्नीलैश्च भक्तितः॥  
संपूज्य श्रियमाप्नोति परंविजयमेव च॥६७॥

धनिष्ठासु वसूनिष्ट्वा न भयं जायतेक्वचित्॥  
महतोऽपि भयात्त्वेतै र्गंधपुष्पादिभिः शुभैः॥६८॥

इंद्रं शतभिषायां च व्याधिभिर्मुच्यते ध्रुवम्॥  
आतुरः पुष्टिमाप्नोति स्वास्थ्यमैश्वर्यमेव च॥६९॥

अजं भाद्रपदायां तु शुद्धस्फटिकसन्निभम्॥  
संपूज्य भक्तिमाप्नोतिप[^673]रं विजयमेव च॥७०॥

[^673]: "नात्र कार्या विचारणा - इ०पा० । "

उत्तरायामहिर्बुध्न्यं परां शांतिमवाप्नुयात्॥  
रेवत्यां पूजितः पूषाददाति सततंशु[^674]भम्॥७१॥

[^674]: "पशून्-इ०पा०।"

सितैः पुष्पैः स्थितिं चैव धृतिंविजयमेव च॥  
तवैवैते समाख्याता यज्ञाः संक्षेपतोमया॥७२॥

नक्षत्रदेवतानां च साधकानां हिताय वै॥  
भक्त्यावित्तानुसारेण भवंति फलदाः सदा॥७३॥

गंतुमिच्छेदनं त्यंवाक्रियां प्रारब्धमेव च॥  

**नक्षत्रदेवतायज्ञं कृत्वा**

भ्युक्षणं भानोर्यः करोति तथाक्षये॥३६॥

स गच्छतिनरः कृष्णयत्रास्ते गोपतिः सदा॥  
पुष्पप्रकरमत्यर्थं सुगंधं भास्करालये॥३७॥

अनुलिप्ते नरोदद्यात्पुष्पेतरगृहं व्रजेत्॥  
विमानवरमभ्येति सर्वरत्नमयं दिवि॥३८॥

संप्राप्नोतिनरो दत्वा दीपकं भास्करालयम्॥  
यस्तु संवत्सरं पूर्णं तिलपात्रप्रदोनरः॥३९॥

ध्वजंच भास्करे दद्यात्सममत्रफलं लभेत्[^675]॥  
विधुनोत्यतिवातेन दातुरज्ञानतः कृतम्॥४०॥

[^675]: "भुवि - इ०पा० ।"

पापं दातुर्गृहे भानोर्दिवारात्रौ न संशयः॥  
गीतवाद्यादिभिर्देवं य उपास्ते विभावसुम्॥४१॥

गंधर्वनृत्यैर्वाद्यैश्च विमानस्थो निषेव्यते॥  
जातिस्मरत्वं वृद्धिंच ततस्तुपरमां गतिम्॥४२॥

प्राप्नोति हेलेरायतने पुण्याख्यानकथाकरः॥  

तस्मात्कुर्यात्प्रयत्नेन पूजयेद्वापि वाचकम्॥  
नान्यत्प्रीतिकरं भानोः पुण्याख्यानमृतेक्वचित्॥४३॥

एकोऽपिहेलेः सुकृतः प्रणामोदशाश्वमेधावभृथेन तुल्यः॥  
दशाश्वमेधी पुनरेतिजन्म हेलिप्रणामी न पुनर्भवाय॥४४॥

एवंदेवोश्वरो[^676]भक्त्या येन भानुरूपासितः॥४५॥

[^676]: "देवदेवेश्वरः - इ०पा० ।"

सप्राप्नोति गतिंश्लाघ्यां यामिच्छति च चेतसा॥  
तमाराध्य मयाप्राप्तं ब्रह्मत्वं लोकपूजितम्॥४६॥

सौरेर्यथेप्सितं प्राप्तंत्वया तस्मात्पुरानघ॥  
ब्रह्महत्याभिभूतस्तु गोश्रुताभरणो हरः॥४७॥

तमाराध्य रविं भक्तत्या मुक्तोऽसौ ब्रह्महत्यया॥  
देवत्वं मनुजैः कैश्चिद्गंधर्वत्वं तथापरैः॥४८॥

विद्याधरत्वमपरैरेवाप्तं हि दिवाकरात्॥  
लेखः क्रतुशतेनेशमाराध्यैनं दिवाकरम्॥४९॥

इंद्रत्वमगमत् तस्मान्नान्यः पूज्यो[^677] दिवाकराव॥  
देवेभ्योऽप्यतिपूज्यस्तुस्वगुरुर्ब्रह्मचारिणा॥५०॥

[^677]: "पूज्यतमो रवेः - इ०पा० ।"

तस्मात्स यज्ञपुरुषो विवस्वान्पूज्य एव हि।  
स्त्रियाश्च भर्तारमृते पूज्योऽत्यंतं विभावसुः॥५१॥

भर्तुर्गृहस्थस्य सतः पूज्योगोपतिरंशुमान्॥  
वैश्यानामपि चाराध्यस्तपोभिस्तमनाशनः॥५२॥

ध्येयः परिव्राजकानां सदादेवो विभावसुः॥  
एवं सर्वाश्रमाणां हि चित्रभानुः परायणम्॥५३॥

सर्वेषां चैव वर्णानां तमाराध्याप्नुयाद्गतिम्॥५४॥

 इति श्रीभविष्ये महापुराणे ब्राह्मेपर्वणि सप्तमीकल्पे सूर्यपूजामहिमवर्णनं नाम त्र्यधिकशततमोऽध्यायः॥१०३॥छ॥

शृणुष्वसंयतः काम्यानुपवासांस्तथापरान्॥  
तांस्तानाश्रित्ययान् कामान्कुरुतेप्सितमानसः॥१॥

सप्तम्यां शुक्लपक्षे तु फाल्गुनस्येह मानवः॥  
जपन्हेलीति देवस्य नाम भक्त्या पुनःपुनः॥२॥

देवार्चने चाष्टशतं कृत्वैतच्च जपेच्छुचिः॥  

**स्नातः प्रस्थान**

काले तु उत्थानेस्खलिते क्षुते॥३॥

पाखंडान्पतितांश्चैव तथैवान्यायशालिनः॥  
नालपेत तथा भानुमर्चयेच्छ्रद्धयान्वितः॥४॥

इदं चोदाहरेद्भानोर्मनः संधाय तत्परः॥  
हंसहंस कृपालुस्त्वमगतीनां गतिर्भव॥५॥

संसारार्णवमग्नानां त्राता भवदिवाकर॥  
एवं प्रसाद्योपवासं कृत्वा नियतमानसः॥६॥

पूर्वाह्ण एव च सकृत्प्राश्याच्चाचमनीयकम्॥  
स्नात्वार्चयित्वा हंसेति पुनर्नाम प्रकीर्तयेत्॥७॥

वज्रधारात्रयं चैव क्षिपेत्त्रिर्देवपादयोः॥  
चैत्रवैशाखयोश्चैव तद्वज्ज्येष्ठे तु पूजयन्॥८॥

मर्त्यलोके गतिं श्रेष्ठां कृष्णप्राप्नोति वैनरः॥  
उत्क्रांतस्तु व्रजेत्कृष्ण दिव्यंहंसालयं शुभम्॥९॥

वृषध्वजप्रसादाद्वै संक्रंदनश्रियावृतः॥  
आपाढे श्रावणे चैव मासि भाद्रपदे तथा॥१०॥

तथैवाश्वयुजे चैव अनेनविधिना नरः॥  
उपोष्य संपूज्य तथा मार्तंडेति च कीर्तयेत्॥११॥

गोमूत्रप्राशनात्पूतोधनी धनपुरं व्रजेत्॥  
आराधितस्य जगतामीश्वरस्याव्ययात्मनः॥१२॥

उत्क्रांतिकाले स्मरणं भास्करस्य तथाप्नुते॥  
क्षीरस्य प्राशनं कृष्ण विधिं चैव यथोदितम्॥१३॥

कार्तिकादियथान्यायं कुर्यान्मास चतुष्टयम्॥  
तेनैव विधिनाकृष्ण भास्करेति चकीर्तयेत्॥१४॥

स याति भानुसालोक्यं भास्करं स्मरतिक्षये॥  
प्रतिमासं द्विजातिभ्यो दद्याद्दानं यथेप्सितम्॥१५॥

चतुर्मासे तु संपूर्णे कृत्वा पुस्तकवाचनम्॥  
कथां तु भास्करस्येह संगीतकमथापि वा॥१६॥

धर्मश्रवणमभीष्टं सदा धर्मध्वजस्य तु॥  
वाचकं पूजयित्वा तु तस्मात्कार्यं विपश्चिता॥१७॥

श्राद्धमन्नेन पक्वेन वाचकेन द्विजेन तु॥  
दिव्येन च यथायुक्तमभीष्टं भास्करस्य हि॥१८॥

एवमेवगतिं श्रेष्ठां देवानामनुकीर्तनात्॥  
प्राप्नुयात्त्रिविधं कृष्ण त्रिलोकाख्यं नरः सदा॥१९॥

कथितंपारणं यत्ते प्रथमं गोधराधनम्॥  
आधिपत्यं तथा भोगांस्ततः प्राप्नोतिमानुषान्॥२०॥

द्वितीयेन तथा भोगान्गोपतेः प्राप्नुयान्नरः॥  
सूर्यलोकं तृतीयेन पारणेन तथाप्नुयात्॥२१॥

एवमेतत्समाख्यातं गतिप्रापकमुत्तमम्॥  
विधानं देवशार्दूल यदुक्तं सप्तमीव्रते॥२२॥

यः श्वेतां सप्तमीं कुर्यात्सुगतिं श्रद्धयानरः॥  
तथा भक्त्या च वै नारीप्राप्नोति त्रिविधां गतिम्॥२३॥

एषा धन्यापापहरा तिथिर्नित्यमुपासिता॥  
आराधनाय यस्तेषां यदा भानोर्धराधर॥२४॥

पठतां शृण्वतां चापि सर्वपापभयापहा॥  
तथाधन्या च पुण्या च त्रिवर्गादीष्टदा सदा॥२५॥

 इति श्रीभविष्ये महापुराणे ब्राह्मेपर्वणि सप्तमीकल्पे त्रिवर्गसप्तमीव्रतनिरूपणं नाम चतुरधिकशततमोऽध्यायः॥१०४॥

ब्रह्मोवाच॥

फाल्गुनामलपक्षस्य सप्तम्यां क्ष्माधराव्यय॥  
उपोषितोनरोनारी समभ्यर्च्य तमोऽपहम्॥१॥

सूर्यनाम जपन्भक्त्यामितभोक्ता जितेंद्रियः॥  
उत्तिष्ठन्प्रस्वपंश्चैव सूर्यमेवाभिकीर्तयेत्॥२॥

ततोऽन्यदिवसेप्राप्ते त्वष्टम्यां प्रयतोरविम्॥  
स्नात्वादेवं समभ्यर्च्य दद्याद्विप्राय दक्षिणाम्॥३॥

रविमुद्दिश्य वैचाग्नौ घृतहोमकृतक्रियः॥  
प्रणिपत्य जगन्नाथमिति वाणीमुदीरयेत्॥४॥

यमाराध्य पुरादेवी सावित्री कामनाय वै॥  
समेददातु देवेशः सर्वान्कामान्विभावसुः॥५॥

समभ्यर्च्य इति प्राप्तान्कृत्स्नान्कामान्यथेप्सितान्॥  
सददात्यखिलान्कामान्प्रसन्नो मे दिवस्पतिः॥६॥

भ्रष्टराज्यश्च देवेन्द्रो यमभ्यर्च्य दिवस्पतिः॥  
कामान्त्समाप्तवान्राज्यं स मे कामं प्रयच्छतु॥७॥

एवमभ्यर्च्य पूजां च निष्पाद्येह विवस्वतः॥  
भुंजीत प्रयतः सम्यग्घविष्यं पतगध्वजे॥८॥

फाल्गुने चैत्रवैशाखज्येष्ठेयस्यसमापनम्॥  
चतुर्भिःपारणं मासैरेभिर्निष्पादितं भवेत्॥९॥

करवीरैश्चतुरो मासोभक्त्या संपूजयेद्रविम्॥  
कृष्णागुरूं दहेद्धुपं प्राश्यंगोशृंगजं जलम्॥१०॥

नैवेद्यं खंडवेष्टांस्तु दद्याद्विप्रेभ्य एव च॥  
ततश्च श्रूयतामन्या माषाढादिषुया क्रिया॥११॥

जातीपुष्पाणि शस्तानि धूपं गौग्गुलमुच्यते॥  
कूपोदकं समश्नीयान्नैवेद्यं पायसंमतम्॥१२॥

स्वयं तदेव चाश्नीयाच्छेषं पूर्ववदाचरेत्॥  
कार्तिकादिषु मासेषु गोमूत्रं कायशोधनम्॥१३॥

महांगंधूपमुद्दिष्टं पूजारक्तोत्पलैस्तथा॥  
कांसारंचात्र नैवेद्यं निवेद्यं भास्कराय वै॥१४॥

प्रतिमासं च विप्रायदातव्या दक्षिणा तथा॥  
कर्पूरं चंदनं मुस्तामगरुं तगरं तथा॥१५॥

ऊषणंशर्करा कृष्ण सुगंधं सिह्लकं तथा॥  
महांगोऽयं स्मृतो धूपः प्रियोदेवस्य सर्वदा॥१६॥

प्रीणनंचेष्टया भानोः पारणेपारणे गते॥  
यथाशक्ति यथायोगं वित्तशाठ्यं विवर्जयेत्॥१७॥

सद्भावेनैव सप्ताश्वः पूजितः प्रीयते यतः॥  
पारणंते यथाशक्त्या पूजितः स्नापितोरविः॥१८॥

प्रीणितश्चेप्सितान्कामान्दद्यादव्याहतं हरेत्॥  
एषा पुण्यापापहरा सप्तमी सर्वकामदा॥१९॥

यथाभिलषितान्कामाल्ँलभते गरुडध्वज॥  
उपोष्यैतां त्रिभुवनं प्राप्तमिंद्रेण वै पुरा॥२०॥

पुत्रमाप्नो तु सोवित्री पुत्रांस्तु अदितिस्तथा॥  
यदवः कामनां प्राताधौम्यो वेदमवाप्तवान्॥२१॥

त्वयाप्ता भार्गवीकृष्ण शंकरः शुद्धिमाप्तवान्॥  
पितामहत्वं प्रापोऽहं तत्प्रसादाज्जनार्दन॥२२॥

अन्यैश्चाधिगतं कामंतमाराध्यन संशयः॥  
ब्राह्मणैः क्षत्रियैर्वैश्यैः शूद्रैर्योषिद्भिरेव च॥२३॥

यंयं काममभिध्यायेत्तंतं प्राप्नोत्युपोषणात्॥  
जनः प्राप्नोत्यसंदिग्धं भानोराराधनाद्यतः॥२४॥

अपुत्रः पुत्रमाप्नोति गोगतश्चापि मोदते॥  
रोगाभिभूत

आरोग्यं कन्याविंदति सत्पतिम्॥२५॥

समागत्य प्रवसितैरुपोष्यैतदवाप्नुयात्॥  
सर्वान्कामानवाप्नोति गोगतश्चापि मोदते॥२६॥

नापुत्रो नाधनो वापि न वानिष्टो न निर्घृणः॥  
उपोष्यैतद्व्रतं मर्त्यः स्त्रीजनो वापि जायते॥२७॥

गोहेलिलोकमासाद्य मोदतेशाश्वतीः समाः॥  
गैरिकं यान मारूढस्तेजसा रविसन्निभः॥२८॥

पुनरेत्यमहीं कृष्णघनाघनसमोनृप॥  
क्ष्मातले स्यान्न संदेहः प्रसादाद्गोपतेर्नरः॥२९॥

 इति श्रीभविष्ये महापुराणे ब्राह्मेपर्वणि सप्तमीकल्पे कामदासप्तमीव्रतनिरूपणं नाम पंचाधिकशततमोऽध्यायः॥१०५॥छ॥

ब्रह्मोवाच॥॥

पुनश्चैतन्महाभाग श्रूयतां गदतो मम॥  
प्रोक्तं खगेन देवानां तिथिमाहात्म्यमुत्तमम्॥१॥

॥

विष्णुरुवाच॥॥

विजयातिजया चैव जयंती च महातिथिः॥  
त्वत्तः श्रुतासुरश्रेष्ठ ब्रूहिमे पापनाशिनीम्॥२॥

तथोत्तरायणं ब्रूहिशस्तं यद्भास्करार्चने॥  
यत्र संपूजितो भानुर्भवेत्सर्वाघनाशनः॥३॥

तन्मे कथय यत्नेन भक्त्यापृष्टोऽक्षयं फलम्॥

॥ब्रह्मोवाच॥॥

शुक्लपक्षे तु सप्तम्यां यदर्क्षं तु रवेर्भवेत्॥४॥

तदास्यात्सा महापुण्या सप्तमी पापनाशिनी॥  
तस्यां संपूज्य देवेशं चित्रभानुं जगद्गुरुम्॥५॥

सप्तजन्मकृतात्पापान्मुच्यते नात्र संशयः॥  
यश्चोपवासं कुरुते तस्यां नियतमानसः॥६॥

सर्वपापविमुक्तात्मा सूर्यलोके महीयते॥  
दानंयद्दीयते किंचित्तमुद्दिश्य दिवाकरम्॥७॥

होमं वा क्रियते तत्र तत्सर्वं चाक्षयं भवेत्॥  
एकऋग्वेदः पुरतोजप्तः श्रद्धापरेण तु॥८॥

ऋग्वेदस्य समस्तस्य यच्छतेसत्फलं ध्रुवम्॥  
सामवेदंफलं सोमयजुर्वेदफलं यजुः॥९॥

अथर्वा अथर्वांगिरसो निखिलं यच्छते रविः॥  
तारका इव राजंते द्योतमाना दिवानिशम्॥१०॥

समभ्यर्च्य च सप्तम्यां देवदेवं दिवाकरम्॥  
यत्र पापमशेषं वै नाशयत्यत्र भास्करः॥११॥

कर्तव्या सप्तमी कृष्णतेनोक्ता पापनाशिनी॥  
अस्यां समभ्यर्च्य रविं याति सौरपुरं नरः॥१२॥

विमानवरमारुह्य कर्पूरोद्भवमुत्तमम्॥  
तेजसाकविसंकाश प्रभवा सूर्यसन्निभः॥१३॥

कांत्यात्रेयसमः कृष्णशौर्येहरिसमः सदा॥  
मोदते तत्र सुचिरं वृंदारकगणैः सह॥१४॥

पुनरेत्य भुवं कृष्ण भवेद्वैक्ष्माधिपाधिपः॥१५॥

 इति श्रीभविष्ये महापुराणे ब्राह्मेपर्वणि सप्तमीकल्पे पापनाशिनीव्रतविधिवर्णनं नाम षडधिकशततमोऽध्यायः॥१०६॥छ॥

॥ब्रह्मोवाच॥

तथान्यदपिधर्मज्ञ शृणुष्वगदतो मम॥  
पदद्वयं जगद्धातुर्देवदेवस्य गोपतेः॥१॥

यदेकपादपीठं हि तत्र न्यस्तं पदद्वयम्॥  
स्वयमंशुमता कृष्णलोकानां हितका

म्यया॥२॥

वामनस्यपदं कृष्णज्ञेयं वै उत्तरायणम्॥  
देवाद्यैः सकलैर्वंद्यं दक्षिणं दक्षिणायनम्॥३॥

अहं त्वं च सदा कृष्णदक्षिणं पादमर्चतः॥  
श्रद्धान्वितौ भास्करस्य हरीशौ वाममर्चतः॥४॥

तस्मिन्यः प्रत्यहं सम्यग्देवदेवस्य मानवः॥  
करोत्याराधनं तस्य तुष्टः स्याद्भानुमान्त्सदा॥५॥

विष्णुरुवाच॥

कथमाराधनं तस्य देवदेवस्य गोपतेः॥  
क्रियते देवशार्दूल तत्समाख्यातुमर्हसि॥६॥

ब्रह्मोवाच॥

उत्तरेत्वयने कृष्णस्नातो नियतमानसः॥  
घृतक्षीरादिभिर्देवं स्नापयेत्तिमिरापहम्॥७॥

चारुवस्त्रोपहारैश्च पुष्पधूपानुलेपनैः॥  
समभ्यर्च्यततः सम्यग्ब्राह्मणानां च तर्पणैः॥८॥

पदद्वयं व्रतंतस्य गृह्णीयाद्भानुतत्परः॥  
वन्देत्स्नातश्चित्रभानुं ततश्च गरुडध्वज॥९॥

भुक्त्वान्नं चित्रभानुं तु चित्रभानुं व्रजंस्तथा॥  
स्वपन्विबुध्यन्प्रणमन्होमं कुर्वंस्तथार्चयन्॥१०॥

चित्रभानोरनुदिनं करिष्ये नाम कीर्तनम्॥  
यावदन्यदिनात्प्राप्तं क्रमशो दक्षिणायनम्॥११॥

चलिते हंकृते चैव वेदारंभेपि वा सदा॥  
तावद्वक्ष्ये चित्रभानुं यावदेवोत्तरायणम्॥१२॥

यावज्जीवं च यींत्किचिज्ज्ञानतोऽज्ञानतोऽपि वा॥  
करिष्येऽहं तथा चैव कीर्तयिष्यामितं प्रभुम्॥१३॥

यदानृतं किंचिद्वक्ष्ये तदावक्ष्यामि तद्वचः॥  
अज्ञानादथ वा ज्ञानात्कीर्तयिष्यामितं प्रभुम्॥१४॥

षण्मासमेकमनसा चित्रभानुमयं परम्॥  
तंस्मरन्मरणे याति यां गतिं सास्तु मे गतिः॥१५॥

षण्मासाभ्यंतरे मृत्युर्यदि तस्मिन्भवेन्मम॥  
तन्मया भास्करस्येह स्वयमात्मा निवेदितः॥१६॥

परमात्ममयं ब्रह्म चित्रभानुमयं परम्॥  
यमंते संस्मरिष्यामि समे भानुः परागतिः॥१७॥

यदि प्रातस्तथा सायंमध्याह्ने वा जपाम्यहम्॥  
षण्मासाभ्यंतरे न्यासः कृतोव्रतमयो मया॥१८॥

तथाकुरु जगन्नाथ स्वर्गलोकपरायणः॥  
चित्रभानो यथाशक्त्या भवान्भवति मेगतिः॥१९॥

एवमुच्चार्य षण्मासं चित्रभानुमयं व्रतम्॥  
तावन्निष्पादयेद्यावत्संपूर्णं दक्षिणायनम्॥२०॥

ततश्चप्रीणनं कुर्याद्यथाशक्त्या विभावसोः॥  
भोजयेद्ब्राह्मणान्दिव्यान्भौमांश्चापि सदक्षिणान्॥२१॥

पुण्याख्यानकथां कुर्यान्मार्तंडस्य तथाग्रतः॥  
पूजयेद्वाचकं भक्त्यायथा[^678]शक्त्या च लेखकम्॥२२॥

[^678]: " धराधरसमन्वितः - इ०पा० ।"

एवं व्रतमिदं कृष्णयो धारयति मानवः॥  
इहैव देवशार्दूल मुच्यते सर्वकिल्विषैः॥२३॥

षण्मासाभ्यंतरे चास्यमरणं यदि जायते॥  
प्राप्नोत्यनशनस्योक्तं यत्फलं तदसंशयम्॥२४॥

पदद्वयं च देवस्य सम्यक्त्वेन सदार्चितम्॥  
भवत्येतज्जगौभानुः पुराचंद्राय पृच्छते॥२५॥

 इति श्रीभविष्ये महापुराणे ब्राह्मेपर्वणि सप्तमीकल्पे भानुपादद्वयव्रतवर्णनं नाम सप्ताधिकशततमोऽध्यायः॥१०७॥छ॥

॥ब्रह्मोवाच॥

कृष्ण[^679]पक्षे तु माघस्य सर्वाप्तिं सप्तमीं शृणु॥  
यामुपोष्य समाप्नोति सर्वान्कामांस्तथा परान्॥१॥

[^679]: "शुक्लपक्षे - इ०पा० ।"

पाखंडादिभिरालापं न कुर्याद्भानुतत्परः॥  
पूजयेत्प्रणतो देवमेकाग्रमनसा शुभम्॥२॥

माषाद्यैः पारणंमासैः षड्भिः सांक्रान्तिकं स्मृतम्॥  
मार्तंडं प्रथमं नाम द्वितीयंकं प्रकीर्तितम्॥३॥

तृतीयं चित्रभानुं च विभावसुमतः परम्॥  
भगेतिपंचमं ज्ञेयं षष्ठं हंसमयोच्यते॥४॥

पूर्णेषु षट्सुमासेषु पंचगव्यमुदाहृतम्॥  
स्नाने च प्राशने चैव प्रशस्तं पापनाशनम्॥५॥

प्रणामं देवदेवस्य कृत्वा पूजां यथाविधि॥  
विप्रायदक्षिणां दद्याच्छ्रद्दधानश्च शक्तितः॥६॥

पारणांते च देवस्यप्रीणनं भक्तिपूर्वकम्॥  
कुर्वीत भक्त्याविधिवद्रविभक्त्या तु गृह्यते॥७॥

नक्तभोजी तथाविष्णो तैलक्षारविवर्जितः॥  
कृष्णजागरणं रात्रौ सप्तम्यामथवा दिने॥८॥

एतामुषित्वा धर्मज्ञहंसप्रीणनतत्परः॥  
सर्वान्कामानवाप्नोति सर्वपापैः प्रमुच्यते॥९॥

यतः सर्वमवाप्नोति यद्यदिच्छति चेतसा॥  
अतोलोकेषु विख्याता सर्वार्थावाप्तिसप्तमी॥१०॥

कृताभिलषिता ह्येषा प्रारब्धा धर्मतत्परैः॥  
पूरयत्यखिलान्कामान्संश्रुता च दिनेदिने॥११॥

तमाराधयस्व रविं तपाथगरुडध्वज॥  
यथाराधितवान्भानुर्भगणाधिपतिः पुरा॥१२॥

 इति श्रीभविष्ये महापुराणे ब्राह्मेपर्वणि सप्तमीकल्पे सर्वार्थावाप्तिसप्तमीवर्णनं नामाष्टाधिकशततमोऽध्यायः॥१०८॥छ॥

॥ब्रह्मोवाच॥

मार्तंडसप्तमी कृष्णयथा[^680]न्यां वच्मितेनघ॥  
शृणुष्वैकमना वीरगदतो मे शुभप्रदाम्॥१॥

[^680]: "यथान्यायं च वच्मि ते - इ०पा० ।"

यस्याः सम्यगनुष्ठानात्प्राप्नोत्यभिमतं फलम्॥  
पौषेमासे सितेपक्षे सप्तम्यां समुपोषितः॥२॥

सम्यक्संपूज्य मार्तंडंमार्तंड इति वै जपेत्॥  
पूजयेत्कुतपं भक्त्या श्रद्धया परयान्वितः॥३॥

धूपपुष्पोपहाराद्यैरुपवासैः समाहितः॥  
मार्तंडेति जपन्नाम पुनस्तद्गतमानसः॥४॥

विप्राय दक्षिणां दद्याद्यथाशक्त्या खगध्वज॥  
स्वपन्विबुध्यन्स्खलितो मार्तंडेति च कीर्तयेत्॥५॥

पाषंडादिविकर्मस्थैरालापं च विवर्जयेत्॥  
गोमूत्रं गोमयं वापि दधिक्षीरमथापि वा॥६॥

गोदे

हतः समुद्भूतं प्राश्नीयादात्मशुद्धये॥  
द्वितीयेऽह्निपुनः स्नातस्तथैवाभ्यर्चनं रवेः॥७॥

तेनैवनाम्ना संभूय दत्वाविप्राय दक्षिणाम्॥  
ततोभुंजीत गोदोहसंभूतेन समन्वितम्॥८॥

एवमेवाखिलान्मासानुपोष्यप्रयतः शुचिः॥  
दद्याद्गवादिकं विप्रा[^681]न्प्रतिमासं स्वशक्तितः॥९॥

[^681]: "विद्वान - इ०पा० ।"

धारिता चेत्पुनर्वर्षे यथाशक्त्या गवादिकम्॥  
दत्त्वापरं रवेर्भूयः शृणु यत्फलमश्नुते॥१०॥

स्वर्णशृंगीं च पंचम्यां षष्ठ्यां च वृषभं नरः॥  
प्रतिमासं द्विजातिभ्यो यद्दत्त्वा फलमश्नुते॥११॥

तत्प्राप्नोत्यखिलं सम्यग्व्रतमेतदुपोषितः॥  
तं च लोकमवाप्नोति मार्तंडो यत्र तिष्ठति॥१२॥

शांडेलेयसमः कृष्णतेजसा नात्र संशयः॥  
मार्तंडसप्तमीमेतामुपोष्यैते गणादिवि॥१३॥

विद्योतमाना दृश्यंते लोकैरद्यापि भूधर॥  
तस्मात्त्वमादिदेवेशं ग्रहेशं भास्करं रविम्॥  
अनयार्चय गोविंदगोपतिं गोलसन्निभम्॥१४॥

 इति श्रीभविष्ये महापुराणे ब्राह्मेपर्वणि सप्तमीकल्पे मार्तंडसप्तमीवर्णनं नाम नवाधिकशततमोऽध्यायः॥१०९॥छ॥

॥ब्रह्मोवाच॥॥

शुक्लपक्षे तु सप्तम्यां मासि भाद्रपदेऽच्युत॥  
प्रणम्य शिरसादित्यं पूजयेत्सप्तवाहनम्॥१॥

पुष्पधूपादिभिर्वीर कुतपानां च तर्पणैः॥  
पाषंडादिभिरालापमकुर्वन्नियतात्मवान्॥२॥

विप्राय दक्षिणां दत्वानक्तं भुंजीत वाग्यतः॥  
तिष्ठन्व्रजन्प्रस्थितश्च क्षुतप्रस्खलितादिषु॥३॥

आदित्यनामस्मरणं कुर्वन्नुच्चारणं तथा॥  
अनेनैव विधानेन मासान्द्वादश वै क्रमात्॥४॥

उपोष्यपारणे पूर्णेसमभ्यर्च्यजगद्गुरुम्॥  
पुण्येन श्रावणेनेह प्रीणयन्पुष्टिमश्नुते॥५॥

अनंतं श्रावणेनेह यतः फलमुदाहृतम्॥  
तेनादित्यं समभ्यर्च्य तदेव लभते फलम्॥६॥

एवंयः पुरुषः कुर्यादादित्याराधनं शुचिः॥  
प्राप्येह विपुलं भोगं धर्ममर्थं तथाव्ययम्॥७॥

अमुत्र लोकमायाति दिव्येखे गीतसंयुते॥  
नारीवास्वर्गमभ्येत्य ह्यनंतं फलमश्नुते॥८॥

 इति श्रीभविष्ये महापुराणे ब्राह्मेपर्वणि सप्तमीकल्पेऽनंतसप्तमीव्रतवर्णनं नाम दशाधिकशततमोऽध्यायः॥११०॥छ॥

॥ब्रह्मोवाच॥॥

श्रावणेमासि देवाग्र्यंसप्तम्यां सप्तवाहनम्॥  
शुक्लपक्षे समभ्यर्च्य पुष्पधूपादिभिः शुचिः॥१॥

पाखंडादिभिरालापमकुर्वन्नियतात्मवान्॥  
विप्रायदक्षिणां दत्त्वानक्तं भुंजीतवाग्यतः॥२॥

अभ्यंगं देवदेवस्य वर्षेवर्षे नियोजयेत्॥  
सप्तम्यामन्नमेवाग्र्यंशुभं शुक्लं नवं तथा॥३॥

विभवेषु तथान्येषु वादित्राण्येव वै विदुः॥  
तथादेवस्य मासेऽस्मिन्नभ्यंगं परि

गीयते॥४॥

यस्तुचाराधयेद्भक्त्या भास्करस्य नरोऽच्युत॥  
अभ्यंगं विधिवच्छक्त्याकृत्वा ब्राह्मणभोजनम्॥५॥

शंखतूर्यनिनादैश्च ब्रह्मघोषैश्च पुष्कलैः॥  
सदिव्यं यानमारूढो लोकमायातिहेलिनः॥६॥

अनेनैव विधानेन मासान्द्वादश वै क्रमात्॥  
उपोष्यपारणे पूर्णे दद्याद्विप्राय दक्षिणाम्॥७॥

व्रतं यः पुरुषः कुर्यादादित्यारधनं शुचिः॥  
स गच्छेत्परमं लोकं दिव्यं वै वनमालिनः॥८॥

 इति श्रीभविष्ये महापुराणे ब्राह्मेपर्वाणि सप्तमीकल्पेऽभ्यंगसप्तमीवर्णनं नामैकादशोत्तरशततमोऽध्यायः॥ १११॥छ॥

॥ब्रह्मोवाच॥

एवं कृष्णसदा भानुर्नरैर्भक्त्या यथाविधि॥  
फलं ददात्यसुलभं सलिलेनापि पूजितः॥१॥

न भानुर्जीवदानेन न पुष्पैर्नफलैस्तथा॥  
आराध्यते सुशुद्धेन हृदयेनैव केवलम्॥२॥

रागादपेतं हृदयं वाग्दुष्टानानृतादिभिः॥  
हिंसाविरहितं कर्म भास्कराराधनत्रयम्॥३॥

रागादिदूषिते चित्तेनास्पंदीतिमिरापहः॥  
बध्नाति तं नरं हंसः कदाचित्कर्दमांभसि॥४॥

तमसोनाशनायालं चेंदोर्लेखा ह्यानारतम्॥  
हिंसादिदूषितं कर्म केशवाराधने कुतः॥५॥

जनश्चित्ताप्रसादाद्वैन चापतिमिरापहम्॥  
तस्मात्सत्यस्वभावेन सत्यवाक्येन चाच्युत॥६॥

अहिंसकेन चादित्यो निसर्गादेव तोषितः॥  
सर्वस्वमपि देवाय यो दद्यात्कुटिलाशयः॥७॥

शनैराराध्यतेह्येवं देवदेवं दिवाकरम्॥  
रागादपेतं हृदयं कुरुत्वं भास्करार्पणम्॥८॥

ततः प्राप्स्यसिदुः प्राप्यमयत्नेनैव भास्करम्॥

॥विष्णुरुवाच॥

देवेशः कथितः सम्यक्काम्योऽयं भास्करोमयि॥९॥

आराधनविधिं सर्वभूयः पृच्छामितं वद॥  
कुले जन्म तथारोग्यं धनवृद्धिंच दुर्लभाम्॥१०॥

त्रितयं प्राप्यते येन तन्मे वदजगत्पते॥११॥

॥ब्रह्मोवाच॥

मासेतुमाघे सितसप्तमेऽह्नि हस्तर्क्षयोगे जगतः प्रसूतिम्॥  
संपूज्य भानुं विधिनोपवासी सुगंधधूपान्नवरोपहारैः॥१२॥

गृहीतुपुष्पैः प्रतिपाद्यपूजां दानादियुक्तं व्रतमब्दमेकम्॥  
दद्याच्च दानं मुनिपुंगवेभ्यस्तत्कथ्यमानं विनिबोधधीर॥१३॥

वज्रं तिलान्व्रीहियवान्हिरण्यं यवान्नमंभः करकामुपानहम्॥  
छत्रोपपन्नं गुडफेणिताढ्यं दद्यात्क्रमाद्वस्तु अनुक्रमेण॥१४॥

यद्ये[^682]ष वर्षेविधिनोदितेन यस्यं तिथौलोकगुरुं प्रपूज्य॥  
अश्मंतनान्यात्मविशुद्धेतोः संप्राशनानीह निबोधतानि॥१५॥

[^682]: "पठेच्च पाद्यम् - इ० पा० ।"

गोमूत्रमंभश्च रसोनुशाकं दूर्वादधिव्रीहितिलान्य

वांश्च॥  
सूर्यांशुतप्तं जलमंबुजाक्ष क्षीरं च मासैः क्रमशः प्रयुज्य॥१६॥

कुलेप्रधाने धनधान्यपूर्णे पद्मावृते ह्यस्तसमस्तदुःखे॥  
प्राप्नोति जन्माऽविकलेंद्रियश्च भवत्यरोगोमतिमान्त्सुखीच॥१७॥

तस्मात्त्वमप्येतदमोघवीर्यदिवाकराराधनमप्रमत्तः॥  
कुरुप्रभावं भगवंतमीश माराध्य कामानखिलानुपेहि॥१८॥

 इति श्रीभविष्ये महापुराणे ब्राह्मेपर्वणि सप्तमीकल्पे तृतीयपदव्रतवर्णनं नाम द्वादशोत्तरशततमोऽध्यायः॥॥११२॥छ॥

॥विष्णुरुवाच॥॥

सुरज्येष्ठ पुनर्ब्रूहि यत्पृच्छाम्यहमादितः॥  
यत्फलं समवाप्नोति कारयित्वा रवेर्गृहम्॥१॥

देवार्चाकारयित्वा तु यत्पुण्यं पुरुषोऽश्नुते॥  
पूजयित्वा च विधिवदनुलिप्य च यत्फलम्॥२॥

कानिमाल्यानि शस्तानि कानि नार्हति भास्करः॥  
के धूपाभानुदयिताः केवर्ज्याश्च जगत्पतेः॥३॥

उपचारफलं किंस्यात्किं फलं गीतवादिते॥  
घृतक्षीरादिना यत्तुस्नापिते भास्करेफलम्॥४॥

यथोपलेपनादौ च फलमभ्युक्षितेन तु॥  
दिवाकरगृहेतात तदशेषं वदस्वमे॥५॥

ब्रह्मोवाच॥॥

साधुवत्स यदेतत्त्वं मार्तंडस्येह पृच्छसि॥  
शुश्रूषणे विधिंपुण्यं तदिहैकमनाः शृणु॥६॥

यस्तुदेवालयं भानोर्दार्वं शैलमथापि वा॥  
कारयेन्मृन्मयं चापि तस्यपुण्यफलं शृणु॥७॥

अहन्यहनि यज्ञेन यजतो यन्महत्फलम्॥  
प्राप्नोति तत्फलं भानोर्यः कारयति मंदिरम्॥८॥

कुलानां शतमागामिसमतीतं कुलं शतम्॥  
कारयेद्भगवद्धाम स नयेदर्क लोकताम्॥९॥

सप्तजन्मकृतं पापं स्वल्पं वा यदि वा बहु॥  
भानोरालयविन्यासप्रारंभादेव नश्यति॥१०॥

सप्तलोकमयो भानुस्तस्य यः कुरुतेगृहम्[^683]॥  
प्रतिष्ठां समवाप्नोति स नरः साप्तलौकिकीम्॥११॥

[^683]: " क्षयम् - इ० पा० ।"

प्रशस्तदेशभूभागे प्रशस्तं भवनं रवेः॥  
कारयेदक्षयाल्ँलोकान्सनरः प्रतिपद्यते॥१२॥

इष्टकाचयविन्यासो यावद्वर्षाणि तिष्ठति॥  
तावद्वर्षसहस्राणि तत्कर्तुर्दिवि संस्थितिः॥१३॥

प्रतिमां लक्षणवतीं यःकारयति मानवः॥  
दिवाकरस्य तल्लोकमक्षयं प्रतिपद्यते॥१४॥

षष्टिर्वर्षसहस्राणां सहस्राणिस मोदते॥  
लोकेसुमनसां वीर प्रत्येकं मधुसूदन॥१५॥

प्रतिष्ठाप्य रवेरर्चांसुप्रशस्ते निवेशने॥  
पुरुषः कृतकृत्योस्ति न दोषमलमश्नुते॥१६॥

ये भविष्यंति येऽतीता आकल्पं पुरुषाःकुले॥  
तांस्तारयति संस्थाप्य देवस्य प्रतिमां रवेः॥१७॥

अनुशिष्टाः किलपुरायमेन यमकिंकराः॥  
पाशदंडकराः कृष्णप्रजा

संयमनोद्यताः॥१८॥

**॥यम उवाच॥**

विहरंतु यथान्यायं नियोगोमेऽनुपाल्यताम्॥  
नाज्ञाभंगं करिष्यंति भवतां जंतवः क्वचित्॥१९॥

केवलं येजगन्मूलं विवस्वंतमुपाश्रिताः॥  
भवद्भिः परिहर्तव्यास्तेषां नैवेह संस्थितिः॥२०॥

येतु वैवस्वता लोके तच्चित्तास्तत्परायणाः॥  
पूजयंति सदाभानुं तेच त्याज्याः सुदूरतः॥२१॥

तिष्ठंश्च प्रस्वपन्गच्छत्तिष्ठन्स्खलिते क्षुते॥  
संकीर्तयति देवंयः सनस्त्याज्यः सुदूरतः॥२२॥

नित्यनैमित्तिकैर्दैवं ये यजंति तु भास्करम्॥  
न चालोक्या भवद्भिस्ते तद्ध्यानं हंतिवोगतिम्॥२३॥

ये षुष्पधूपवासोभिर्भूषणैश्चापि वल्लभैः॥  
अर्चयंति नतेग्राह्या मत्पितुस्ते परिग्रहम्॥२४॥

उपलेपनकर्तारः कर्तारो मार्जनस्यये॥  
अर्कालये परित्याज्यं तेषां त्रिपुरुषं कुलम्॥२५॥

येनवायतनं भानोः कारितं तत्कुलोद्भवः॥  
पुमान्सनावलोक्यो वै भवद्भिर्दुष्टचक्षुषा॥२६॥

येनार्चा भगवद्भक्त्या मत्पितुः कारिताशुभा॥  
नराणां तत्कुलं वीराः सदात्याज्यं सुदूरतः॥२७॥

भवतां भ्रमतां यत्र भानुसंश्रयमुद्रया॥  
न चाज्ञाभंगकृत्कश्चिद्भविष्यति नरःक्वचित्॥२८॥

इत्युक्ताः किंकरास्तेन यमेन सुमहात्मना॥  
अनाश्रित्य वचः कृष्णसत्राजितमथोगताः॥२९॥

तस्यते तेजसा सर्वे भानोर्भतस्य सुव्रत॥  
मोहिताः पतिता भूमौयथा च विहगानगाः॥३०॥

एतांमहाफलां योर्चांभानोः कारयते नरः॥  
तवाख्यानं महाबाहोगृहं कारयितुश्च यत्॥३१॥

यज्ञा नराणां पापौघनाशकाः सर्वकामदाः॥  
तथैवेष्टो जगद्भानुः सर्वयज्ञमयो रविः॥३२॥

 इति श्रीभविष्ये महापुराणे ब्राह्मेपर्वणि सप्तमीकल्पे आदित्यालयबन्धनमार्जनादिफलवर्णनं नाम त्रयोदशोत्तरशततमोऽध्यायः॥११३॥ छ॥

॥ब्रह्मोवाच॥

स्थापितां प्रतिमां भानोः सम्यक्संपूज्य मानवः॥  
यंयं प्रार्थयते कामं तंतं प्राप्नोत्यसंशयम्॥१॥

यः स्नापयति देवस्य घृतेन प्रतिमां रविः॥  
प्रस्थेप्रस्थे द्विजाग्र्याणां स ददाति गवांशतम्॥२॥

गवांशतस्य विप्राणां यद्दत्तस्य भवेत्फलम्॥  
घृतप्रस्थेन तद्भानोर्भवेत्स्नातकयोगिनाम्॥३॥

भूरिद्युम्नेन संप्राप्ता सप्तद्वीपा वसुंधरा॥  
घटोदकेन मार्तंडं प्रतिमास्नापिता किल॥४॥

प्रतिमामसिताष्टम्यां घृतेनजगतीपतेः॥  
स्नापयित्वा समस्तेभ्यः पापेभ्यः कृष्णमुच्यते॥५॥

सप्तम्यामथ षष्ट्यां वा गव्येन हविषारवेः॥  
स्नपनं तु भवेच्छ्रेष्ठं महापातकनाशनम्॥६॥

ज्ञानतोऽज्ञानतो वापि यत्पापं कुरुते नरः॥  
तत्क्षालयति संध्यायां घृतेन स्नपनं रवेः॥७॥

सर्वयज्ञमयो भानुर्हव्यानां परमं घृतम्॥  
तयोरशेषपापानां क्षालकः संगमो भवेत्॥८॥

येषुक्षीरवहानद्योह्रदाः पायसकर्दमाः॥  
मोदतेतेषु लोकेषु क्षीरस्नानकरो रवेः॥९॥

आह्लादं निर्वृतिस्थानमारोग्यं चारुरूपताम्॥  
सप्तजन्मान्यवाप्नोति क्षीरस्नानपरो रवेः॥१०॥

दध्यादीनां विकाराणां क्षीरतः संभवो यथा॥  
यथा च विमलं क्षीरं यथा निर्वृतिकारकम्॥११॥

तथा च निर्मलं ज्ञानं भवत्यपि न संशयः॥  
ग्रहानुकूलतापुष्टिः प्रियत्वमखिलेजने॥१२॥

करोति भगवान्भानुः क्षीरस्नपनतोषितः॥  
सर्वस्य स्निग्धतामेति दृष्टमात्रे प्रसीदति॥१३॥

घृतक्षीरेण देवेशेस्नापिते तिमिरापहे॥१४॥

 इति श्रीभविष्ये महापुराणे ब्राह्मेपर्वणि सप्तमीकल्पे आदित्यस्नापनयोगवर्णनं

नाम चतुर्दशोत्तरशततमोऽध्यायः॥११४॥

ब्रह्मोवाच॥

प्रशंसंति महात्मानः संवादं भास्कराश्रयम्॥  
गौतम्यासह कौसल्या सुमनायां सुरालये॥१॥

स्वर्गेऽतिशोभनां दृष्ट्वा कौसल्यां पतिना सह॥  
ब्रह्माणी गौतमी नाम पर्यपृच्छत विस्मिता॥२॥

गौतम्युवाच॥

शतशः संतिकौशल्ये देवाः स्वर्गनिवासिनः॥  
देवपत्न्यस्तथैवैताः सिद्धाः सिद्धांगनास्तथा॥३॥

न तेषामीदृशोगन्धो न कांतिर्नसुरूपता॥  
न वाससीशोभने येयथा ते पतिना सह॥४॥

नैवाभरणजातानि तेषां भ्राजंति वै तथा॥  
यथातवयथा पत्युर्न च स्वर्गनिवासिनाम्॥५॥

सुस्नातचैलतश्चैव युवयोरतिरिच्यते॥  
लेखाद्यानामपीशानां क्षयातिशयवर्जिताः॥६॥

तपःप्रभावादानं वा होमं वा कर्मसंज्ञितम्॥  
युवयोर्यत्समाचक्ष्व तत्सर्वं वरवर्णिनि॥७॥

येनमेविक्रमे बुद्धिर्मनुजा येन संगताः॥

॥कौशल्योवाच॥॥

यज्ञोयज्ञेश्वरो भानुरावाभ्यां जातुतोषितः॥८॥

स्वर्गप्राप्तिरियं तस्य कर्मणःफलमुत्तमम्॥  
सुरूपताततः प्रीतिः पश्यतां चारुवेषिता॥९॥

यत्पृच्छसि महाभागे तदप्येषां वदामिते॥  
तीर्थोदकैस्तथा गंधैः स्नापितो यद्दिवाकरः॥१०॥

तेन कांतिरियं नित्यं देवांस्त्रिभुवनेश्वरान्॥  
मनःप्रसादः सौम्यत्वं शरीरेये च निर्वृताः॥११॥

यत्प्रियत्वं च सर्वं स्यात्तद्घृतस्नापनात्फलम्॥  
यान्यभीष्टानि वासांसि यच्चाभीष्टविभूषणम्॥१२॥

रत्नानि यान्यभीष्टानि यत्प्रियं चानुलेपनम्॥  
येधूपायानि माल्यानि दयितान्यभवन्सदा॥१३॥

मम भर्तुस्तदैवास्य तदाराज्यं प्रशासतः॥  
तानि सर्वाणि सर्वज्ञ सर्वपातरि भानुनि॥१४॥

दत्तानि तत्समुत्थोऽयं गंधधूपात्मकोगुणः॥  
आहारा दयिताये च पवित्राश्च निवेदिताः॥१५॥

त्रिलोककर्तुः सवितुस्तृप्तिस्तद्गुणसंभवा॥  
स्वर्गकामेन मेभर्त्रा मया च शुभदर्शने॥१६॥

कृतमेतत्कृतेनाभूदावयोर्भवसंक्षयः॥  
येत्वकामा नराः सम्यक् तत्कुर्वति च शोभने॥१७॥

तेषां ददातिविश्वेशो भगवान्मुक्तिमीश्वरः॥

॥ब्रह्मोवाच॥॥

एवमभ्यर्च्य मार्तंडमर्कं देवेश्वरं गुरुम्॥१८॥

प्राप्नोत्यभिमतान्कामान्कृष्णाहं शा

श्वतीः समाः॥  
चंदनागुरुकर्पूरकुंकुमोशीरपद्मकैः॥१९॥

अनुलिप्तो नरैर्भक्त्याद[^684]दाति सागरोद्भवाम्॥  
कालेयकं तुरुष्कं च रक्तचंदनमेव च॥ २०॥

[^684]: "ददातिमन सोप्सितान् - इ०पा० ।"

यान्यात्मनः सदेष्टानि तानि शस्यान्यपाकुरु॥  
गंधाश्चापि शुभाये च धूपाये विजयोदयाः॥२१॥

दिवाकरस्य धर्मज्ञो निवेद्यात्सर्वदाच्युत॥  
न दद्यात्सल्लकीक्षारं नो मुखेन संहृतम्॥२२॥

दद्यादर्कायधर्मज्ञ धूपमाराधनोद्यतः॥  
मालतीमल्लिका चैव यूथिकाजातिमुक्तिकः॥ २३॥

पाटलाः करवीरश्च जपासेवंतिरेव च॥  
कुंकुमस्तगरश्चैव कर्णिकारः सकेशरः॥२४॥

चंपकः केतकः कुंदोबाणबर्बरमालिका॥  
अशोकस्तिलको लोध्रस्तथा चैवाटरूपकः॥२५॥

शतपत्राणि धन्यानि बकाह्वानं विशेषतः॥  
अगस्तिं किंशुकं तद्वत्पूजार्थं भास्करस्यतु॥२६॥

अमीपुष्पप्रकारास्तु शस्ता भास्करपूजने॥  
बिल्वपत्रं शमीपत्रं पत्रं वा भृंगरस्य च॥२७॥

तमालपत्रं च हरेः सदैव भगवत्प्रियम्॥  
तुलसीकालतुलसी तथा रक्तं च चंदनम्॥२८॥

केतकीपत्रपुष्पं तु सद्यस्तुष्टिकरं रवेः॥  
पद्मोत्पलसमुत्थानि रक्तं नीलोत्पलं तथा॥२९॥

सितोत्पलं तु भानोस्तु दयितानि सदाच्युत॥  
कृष्णलोन्मत्तकं कांतंतथैव गिरिमल्लिका॥३०॥

न कर्णिकारिकापुष्पं भास्कराय निवेदयेत्॥  
कुटजं शाल्मलीपुष्पं तथान्यद्गन्धवर्जितम्॥३१॥

निवेदितं भयं रोगं निस्वतां च प्रयच्छति॥  
येषां न प्रतिषेधोस्ति गंधवर्णान्वितानि च॥३२॥

तानिपुष्पाणि देयानि भानवे लोकभानवे॥  
सुगंधैश्च सुरामांसीकर्पूरागरुचंदनैः॥३३॥

तथान्यैश्च शुभैर्द्रव्यैरर्चयेद्वनमालिनम्॥  
दुकूलपट्टकौशेयवार्क्षकार्पासकादिभिः॥३४॥

वासोभिः पूजयेद्भानुंं यानिचात्मप्रियाणि तु॥  
भक्ष्याणि यान्यभीष्टानि भोज्यान्यभिमतानि च॥३५॥

फलं च वल्लभं यत्स्यात्तत्तेदेयं दिवाकरे॥  
सुवर्णमणिमुक्तानि रजतं च तथाच्युत॥३६॥

दक्षिणाविविधाचेह यच्चान्यदपि वल्लभम्॥  
तत्तुदेवाधिदेवाय भास्कराय निवेदयेत्॥३७॥

आत्मानं भास्करं मत्वायज्ञं तस्मै निवेदयेत्॥  
तत्तदव्यक्तरूपाय भास्कराय निवेदयेत्॥३८॥

 इति श्रीभविष्ये महापुराणे ब्राह्मेपर्वणि सप्तमीकल्पे आदित्यमाहात्म्ये सूर्यपूजाविधिवर्णनं नाम पंचदशोत्तरशततमोऽध्यायः॥११५॥छ॥

॥ब्रह्मोवाच॥

कृष्ण राजा महानासीद्ययातिकुलसंभवः॥  
सत्राजितेति विख्यातश्चक्रवर्ती महा

वलः॥१॥

प्रभवातेजसाकान्त्या क्षांत्या बलसमन्वितः॥  
धैर्यगांभीर्यसंपन्नो वदान्यो यशसान्वितः॥२॥

बुद्ध्या विक्रमदक्षश्च संपन्नो ब्राह्मणायतः॥  
कृती कविस्तथाशूरः षट्पदाख्यैर्ननिर्जितः॥३॥

सदापंचसु रक्तश्च वसुमद्भिर्ननिर्जितः॥  
रुद्रतावसुभिर्जातैः सत्वश्रद्धासमन्वितः॥४॥

अंबुजस्यांडजस्येव आत्रेयस्य तथाच्युत॥  
अंबुजायास्तथा कृष्णवार्यपात्रं सवै विभो॥५॥

गांगेयबलसंतुल्यः पौलस्त्यार्चाश्रमो यथा॥  
गांगेयस्य तथाकृष्ण धिषणस्य हरेर्यथा॥६॥

काम्यश्च द्विजभक्तस्तु तथा वाल्मीकिवत्सदा॥  
व्यासस्य देवशार्दूल जामदग्न्यस्य वा विभोः॥७॥

एषां नैकैर्गुणैर्युक्तः स राजाक्ष्मातले विभो॥  
शशास समहाबाहुः सप्तद्वीपां वसुंधराम्॥८॥

यस्मिन्गाथां प्रगायंति ये पुराणविदो जनाः॥  
सत्राजिते महाबाहौकृष्ण धात्रीं समाश्रिते॥९॥

यावत्सूर्यउदेति स्मयावच्च प्रतितिष्ठति॥  
सत्राजितं तु तत्सर्वं क्षेत्रमित्यभिधीयते॥१०॥

स सर्वरत्नसंयुक्तां सप्तद्वीपवतीं महीम्॥  
शशासधर्मेण पुराचक्रवर्ती महाबलः॥११॥

नान्यायकृन्न चाशक्तो वदान्यो वलवत्तरः।  
तस्याभूत्पुरुषाराज्ञः सम्यग्धर्मानुशासिन॥१२॥

चत्वारः सचिवास्तस्य राज्ञः सत्राजितस्य तु॥  
बभूवुरप्रतिहताः सदावाति बलस्यवै॥१३॥

तस्यभक्तिरतीवासीन्निसर्गादेव भूपतेः॥  
दिवाकरे जगद्भानौ रक्तचंदनमालिनि॥१४॥

तस्योर्ध्वमहिमानं च विलोक्य पृथिवीपतेः॥  
न केवलं जनस्यापि ह्यभवत्तस्य विस्मयः॥१५॥

संचिंतयामास नृपः समृद्ध्या विस्मितस्तथा॥  
कथं स्यात्संपदेषामे पुनरप्यन्यजन्मनि॥१६॥

एवं सबहुशो राजातदा कृष्ण महायशाः॥  
चिंतयन्नपि तन्मूलं न चासीन्निश्चयान्वितः॥१७॥

यदान निश्चयं राजासययौ भार्गवीप्रियः॥  
सदापप्रच्छ धर्मज्ञान्सविप्रान्समुपागतान्॥१८॥

सर्वांश्च ससुखान्वीर विविक्तांतःपुरस्थितः।  
प्रणिपत्य महाबाहुर्ग्रहीतुं शासनक्रियाः॥१९॥

विश्वासानुग्रहा बुद्धिर्भवतां मयिसत्तमाः॥  
तदहं प्रष्टुमिच्छामि किंचित्तद्वक्तुमर्हथ॥२०॥

सद्विद्याखिलविज्ञानसम्यग्धौतांतरात्मभिः॥  
भवद्भिर्यद्यनुग्राह्यः स्यामहं वेदवित्तमाः॥२१॥

तद्यथावन्मया पृष्टा भवंतो मत्प्रसादिनः॥  
वक्तुमर्हथ विद्वांसः सर्वस्यैवोपकारिणः॥२२॥

ब्रह्मोवाच॥

यस्तेमनसि संदेहस्तं पृच्छाद्य महीपते॥  
वदिष्यामो यथान्यायं यत्ते[^685]मनसि वर्त्तते॥२३॥

[^685]: "यत्ते सांशयिक हृदि - इं०पा० ।"

वयं हि नृपशार्दूल भवता परितोषिताः॥  
सम्यक्प्रजां पालयित्रा ददता भोजनं सदा॥२४॥

संतुष्टोब्राह्म

णोऽश्नीयाच्छिंद्याद्वा धर्मसंशयम्॥  
हितं चोपदिशेद्वर्त्म अहिताद्वा निवर्तयेत्॥२५॥

विवक्षुमथ भूपालं भार्यातस्यैव धीमतः॥  
प्रणिपातेन चाहेदं विनयात्प्रणयान्वितम्॥२६॥

न स्त्रीणामवनीपाल वक्तुमीदृगिहेष्यते॥  
तथापिभूपते वक्ष्ये संपदीदृक्सुदुर्लभा॥२७॥

भूयोऽपि संशयान्प्रष्टुमलमीशो भवानृषीन्॥  
नन्वहं पुरुषव्याघ्र सदांतः पुरचारिणी॥२८॥

तत्प्रसादं यदि भवान्करोति मम पार्थिव॥  
तन्मदीयमृषीन्प्रष्टुं संदेहं पार्थिवार्हसि॥२९॥

सत्राजितउवाच॥

ब्रूहिसुभ्रुमतं यत्तेप्रष्टव्यायन्मया द्विजाः॥  
भूयोऽहमात्मसंदेहं प्रक्ष्याम्येतद्द्विजोत्तमान्॥३०॥

विमलवत्युवाच॥

श्रूयन्ते पृथिवीपालनृपाये तु चिरंतनाः॥  
येषां च संपद्भूपाल यथातेद्य किलाभवत्॥३१॥

तदीदृक्संपदो धामतवाशेषं क्षितीश्वर॥  
येन कर्मविपाकेन तद्वदंतु महर्षयः॥३२॥

अहं च भवतो भार्यासर्वसीमंतिनीवरा॥  
अतीव कर्मणायेन तद्विज्ञाने कुतूहलम्॥३३॥

तथा संपत्समृद्धत्वमन्येष्वपि हि विद्यते॥  
निरस्तातिशयत्वेन नूनं नाल्पेन कर्मणा॥३४॥

तदन्यजन्मचरितं नरनाथनिजं भवान्॥  
मुनीन्पृच्छत्वया चाहं यन्मया च पुराकृतम्॥३५॥

॥ब्रह्मोवाच॥

स तथोक्तस्तथा राजापत्न्याविस्मितमानसः॥  
मुनीनां पुरतोभार्यां प्रशंसन्वाक्यमब्रवीत्॥३६॥

साधुदेविमतंयन्मेत्वया यदिदमीरितम्॥  
सत्यं मुनिवचः पुंसांस्वार्द्धं वै गृहिणीतथा॥३७॥

सोऽहमेतन्महाभागे पृच्छाम्येतान्महामुनीन्॥  
तेषामविदितं किंचित्त्रिषुलोकेषु विद्यते॥३८॥

एवमुक्त्वा प्रियांराजा प्रणिपत्य च तानृषीन्॥  
यथावदेतदखिलं पप्रच्छ धरणीधरः॥३९॥

॥राजोवाच॥

भगवंतो ममाशेषं प्रसादादृतचेतसः॥  
कथयंतु यथावृत्तं यन्मया सुकृतं कृतम्॥४०॥

कोऽहमासं पुराविप्राः किंस्वित्कर्ममयाकृतम्॥  
किंवानया तु चार्वंग्याममपत्न्याकृतं द्विजाः॥४१॥

येनावयोरियं लक्ष्मीर्मर्त्यलोके सुदुर्लभा॥  
चत्वारश्चाप्रतिहता अमात्यामम गच्छतः॥४२॥

अशेषाभूभृतोवश्या धनस्यांतो न विद्यते॥  
बलं चैवाप्रतिहतं शरीरारोग्यमेव च॥४३॥

प्रतिभाति चमेकांत्या भार्यायामखिलं जगत्॥  
ममापि वपुषस्तेजो न कश्चित्सहतेद्विजाः॥४४॥

———————————————————————————————————

यत्ते सांशायिक हृदि-इ०पा०।

सोऽहमिच्छामि तज्ज्ञातुं तथैवेयमनिंदिता॥  
निजानुष्ठानमखिलं यस्याशेषमिदं फलम्॥४५॥

॥ब्रह्मोवाच॥॥

इतिपृष्टा नरेंद्रेण समस्तास्ते तपोधनाः॥  
परावसुमथोचुस्ते कथ्यतामस्य भूभृतः॥४६॥

चादितः सोऽपिधर्मज्ञैर्महाशूरो महामतिः॥  
योगमास्थाय सुचिरं यथावद्यतमानसः॥४७॥

ज्ञातवान्नृपतेस्तस्य पूर्वदेहविचेष्टितम्॥  
स तमाहमुनिर्भूपं विज्ञानेच्छुं महामतिम्॥४८॥

सत्राजितं महात्मानं जितशत्रुं मनस्विनम्॥  
सपत्नीकं महाबुद्धिं ब्राह्मणान्सत्यवादिनः॥४९॥

॥परावसुरुवाच॥॥

शृणुभूपालसकलं यस्येदं कर्मणः फलम्॥  
तव राज्यादिकं सुभ्रूर्येयं चासीन्महीपते॥५०॥

त्वमासीः शुद्रजातीयः परहिंसापरायणः॥  
कुष्ठार्तोदंडपारुष्यो निःस्नेहः सर्वजंतुषु॥५१॥

इयंच भवतो भार्या पूर्वमप्यायतेक्षणा॥  
नित्यं बभूवत्वच्चित्ता भवच्छुश्रूषणेरता॥५२॥

पतिव्रता महाभागाभर्त्स्यमानापि निष्ठुरम्॥  
त्वद्वाक्येषु च सर्वेषु वीरकर्मसुचोद्यता॥५३॥

नैश्वर्यादसहायस्य त्यज्यमानस्य बंधुभिः॥  
क्षयं जगामयोर्थोऽभूत्संचितः प्रपितामहैः॥५४॥

तस्मिन्क्षीणे कृषिपरस्त्वमासीः पृथिवीपते॥  
सापि कर्मविपाकेन कृषिर्विफलां गता॥५५॥

ततो निःस्वं परिक्षीणं परेषां भृत्यतां गतम्॥  
तत्याजसाध्वीनेयं त्वां त्यज्यमानापि पार्थिवः॥५६॥

अनयातुसमं साध्व्या भानोरावसथेत्वया॥  
कृतं शुश्रूषणं वृत्त्या भक्त्यासम्मार्जनादिकम्॥५७॥

निःस्नेहः सर्वकामेभ्यस्तन्मयस्त्वं तदर्पणः॥  
अहन्यहनि विस्रंभात्तस्मिन्नावसथेरवेः॥५८॥

कान्यकुब्जेपुरे वीर महाशुश्रूषितं त्वया॥  
दिवाकरालये नित्यं कृतं तन्मार्जनं त्वया॥५९॥

तथैवाभ्युक्षणं भूपनित्यं चैवानुलेपनम्॥  
पत्त्यानया नृपतथा युष्मच्चित्तानुवृत्तया॥६०॥

कारितं श्रवणं पुण्यमितिहासपुराणयोः॥  
दत्वांगुलीयकं राजन्पितृदत्तं तु वाचके॥६१॥

अहन्यहनि यत्कर्मयुवयोर्नृपकुर्वतोः॥  
तत्रैव तन्मयत्वेन पापहानिरजायत॥६२॥

भानोः कार्यं मयाकार्यं परंशुश्रूषणं तथा॥  
नाप्रभातं प्रभातं वा चिंतेयमभवन्निशि॥६३॥

एवमायतनं रम्यमित्येवं च सुखावहम्॥  
सूर्यवच्चैवमेतत्स्यादित्यासीत्ते मनस्तदा॥६४॥

योगिनां सुखदं कर्म तथैव सुखमित्यपि॥  
भवच्चित्तमभूत्तत्र योगकर्मण्यहर्निशम्॥६५॥

एवं तन्मनसस्तत्र कृतोद्योगस्य पार्थिव॥  
भूतानुमानिनः सम्यग्यथोक्ताधिककारिणः॥६६॥

स्मरतोगोपतिं नित्यं चित्तेनापि दृढात्मनः॥  
निःशेषमुपशांतं ते पापं सूर्यनिषेवणात्॥६७॥

ततोऽधिकं पुरस्तस्माद्गारस्यानुलेपनम्॥  
संमार्जनं च बहुशःसपत्नीकेन

यत्कृतम्॥६८॥

केवलं धर्ममाश्रित्यत्यक्त्वा वृत्तिमशेषतः॥  
अनया श्रवणं पुण्यं कारितं वाचकात्सदा॥६९॥

नानाधातुविकारैस्तु गोमयेन मृदा तथा॥  
उपलेपनं कृतं भक्त्यात्वया पूर्वं सुरालये॥७०॥

अथाजगामवै तत्र कुवलाश्वो महीपतिः॥  
महासैन्यपरीवारः प्रभूतगजवाहनः॥७१॥

सर्वसंपदुपेतं तं सर्वाभरणभूषितम्॥  
वृतंभार्यासहस्रेण दृष्ट्वा संक्रंदनोद्वलम्॥७२॥

स्पृहाकृतात्वया तत्रचारुमौलिनिपार्थिवे॥  
सर्वकामप्रदं कर्मक्रियते भास्कराश्रितम्॥७३॥

तेनैतदखिलं राज्यमशेषं चाप्तवान्महीम्॥  
तेजश्चैवाधिकं यत्ते तथैव शृणु पार्थिव॥७४॥

योगप्रभावतो लब्धं कथयाम्यखिलं तव॥  
तत्रैवावसथे दीपः प्रशांतः स्नेहसंक्षयात्॥७५॥

निजभोजनतैलेन पुनः प्रज्वालितस्त्वया॥  
अनयाचोत्तरीयेण वीरवर्त्योपबृंहितः॥७६॥

तवपत्न्यास्वयं ज्वाल्यकांतिरस्यास्ततोऽधिका॥  
तवाप्यखिलभूपालमनः क्षोभकरं पुनः॥७७॥

तेजोनरेंद्र एतस्मात्किमुताराध्य भास्करम्॥  
एवं नरेंद्रः शूद्रत्वाद्भानुकर्मप्रायणः॥७८॥

तन्मयत्वेन संप्राप्तो महिमानमनुत्तमम्॥  
किं पुनर्योनरोभक्त्या नित्यं शुश्रूषणादृतः॥७९॥

करोतिसततं पूजां निष्कामो नान्यमानसः॥  
सर्वामृद्धिमिमां लब्ध्वा सर्वलोकमहेश्वरः॥८०॥

पूजयित्वार्कमीशेशं तमाराध्यन सीदति॥  
पुष्पैर्धूपैस्तथा वान्यैर्दीपैर्वस्त्रानुलेपनैः॥८१॥

आराधयार्कं तद्वेश्मसदासम्मार्जनादिना॥  
यद्यदिष्टतमं किंचिद्यद्यदन्यत्तु दुर्लभम्॥८२॥

तद्दत्वा च जगद्धात्रे भास्कराय न सीदति॥  
सुगंधागुरुकर्पूरेचंदनागुरुकुंकुमैः॥८३॥

वासोभिविर्विधैर्धूपः पुष्पैः स्रक्चामरध्वजैः॥  
अन्योपहारैर्विविधैः कृतक्षीराभिषेचनैः॥८४॥

गीतवादित्रनृत्याद्यैस्तोषयस्वार्कमादरात्॥  
पुण्यरात्रिषुमार्तंडं नृत्यगतिरथोज्ज्वलम्॥८५॥

भूवजागरणैर्भक्त्या होमः कार्यः सदाशुचिः॥  
इतिहासपुराणानां श्रवणेन विशेषतः॥८६॥

तथा वेदस्वनैः पुण्यैर्ऋक्सामयजुर्भिर्नृप॥  
एवं संतोष्यते भक्त्या भगवान्भवभंगकृत्॥८७॥

भूयो वैवस्वतेभूत्वा भवहृद्भास्करोनरैः॥  
तोषितो भगवान्भानुर्ददात्यभिमतं फलम्॥८८॥

दैवकर्मसमर्थानां प्राणिनां स्मृतिसंभवैः॥  
तोषितो भगवान्कामान्प्रयच्छति दिवाकरः॥८९॥

नैषवृत्तैर्नरत्नौघैः पुष्पैर्धूपानुलेपनैः॥  
सद्भावेनैव मार्तंडस्तोषमायातिसंस्मृतः॥९०॥

त्वयैकाग्रमनस्केन गृहसम्मार्जनादिकम्॥  
कृत्वाल्पमीदृशं प्राप्तं राज्यमन्यत्तुदुर्लभम्॥९१॥

अनयाश्रवणं पुण्यं कारयित्वा गृहेरवेः॥  
ईदृक्प्राप्तासंपदियं पूजां कृत्वा तु वाचके॥९२॥

प्राप्तोपकरणैर्यस्तमेकाग्रमतिरंडजम्॥  
संतोषयति नेंद्रोऽपि भवतावैसमः क्वचित्॥९३॥

तस्मात्त्वमनया देव्यासहात्यंतविनीतया॥  
भास्कराराधने यत्नं कुरु धर्मभृतांवर॥९४॥

ब्रह्मोवाच॥॥

एतन्मुनेर्वचोवीर निशम्यस नराधिपः॥  
भार्यासहायः स तदा संप्रहृष्टतनूरुहः॥ ९५॥

कृतकार्यमिवात्मानं मन्यमानस्तदाभवत्॥  
उवाच प्रणतोभूत्वा राजा सत्राजितोऽच्युतः॥९६॥

॥सत्राजितउवाच॥॥

यथामरत्वं संप्राप्य यथा वायुर्बलं परम्॥  
परं निर्वाणमाप्नोति तथाहं वचसातव॥९७॥

कृतकृत्यः सुखासीनो निर्वृतिं परमां गतः॥  
अज्ञानतमसाच्छन्ने यत्प्रदीपस्त्वयाधृतः॥९८॥

अहमेषाच तन्वंगीविभूतिभ्रंशभीरुकः॥  
द्रव्यमापादितं ब्रह्मन्निहाद्य वचसातव॥९९॥

संपदः कथितं बीजमावयोर्भवता मुने॥  
त्वद्वक्त्रादुद्यता वाचाविज्ञाताहि द्विजोत्तम॥१००॥

न रत्नैर्न च वित्तौघैर्न च पुष्पानुलेपनैः॥  
आराध्यश्च जगन्नाथो भावशून्यैर्दिवाकरः॥१०१॥

बाह्यार्थनिरपेक्षैश्च मनसैव मनोगतिः॥  
निःस्वैराराध्यते देवोभानुः सर्वेश्वरेश्वरः॥१०२॥

सर्वमेतन्मयाज्ञातं यत्त्वमात्थमहामुने॥  
यत्र पृच्छामि यन्मेत्वं प्रसादसुमुखोवद॥१०३॥

कथमाराधितोदेवोनरैः स्त्रीभिश्च भास्करः॥  
तोषमायाति विप्रेंद्र तद्वदस्व महामुने॥१०४॥

रहस्यानि च देवस्य प्रीतये या तिथिः सदा॥  
तान्यशेषाणिमे ब्रूहि अर्काराधनकांक्षिणः॥१०५॥

॥परावसुरुवाच॥॥

शृणुभूपाल यैर्भानुर्गृहेष्वाराध्यते जनैः॥  
नारीभिश्चातिघोरेऽस्मिन्पतिताभिर्भवार्णवे॥१०६॥

समभ्यर्च्य जगन्नाथं देवमर्कंसमाधिना॥  
एकमश्नातियो भक्तंद्वितीयं ब्राह्मणार्पणम्॥१०७॥

करोति भास्करप्रीत्यै कार्तिकं मासमात्मना॥  
पूर्वेवयसि यत्नेन जानताऽजानतापि वा॥१०८॥

पापमाचरितं तस्माद्भिद्यते नात्र संशयः॥  
अनेनैव विधानेन मासिमार्गशिरे पुनः॥१०९॥

समभ्यर्च्य मरकतं विप्रेभ्यो यः प्रयच्छति॥  
भगवत्प्रीणनार्थाय फलं तस्य शृणुष्व मे॥११०॥

मध्येवयसि यत्पापं योषिता पुरुषेण वा॥  
कृतमस्माच्च तेनोक्तो विमोक्षः परमात्मना॥१११॥

तथा चैवैकभक्तं तु यस्तु विप्राय यच्छति॥  
दिवाकरं समभ्यर्च्य पौषेमासि महीपते॥११२॥

तत्तच्चप्रीणयत्यर्कं वार्धिकेनैव यत्कृतम्॥  
सतस्मान्मुच्यते राजन्पुमान्योषिदथापि वा॥११३॥

त्रिमासिकं व्रतमिदं यः करोति नरेश्वर॥  
सभानुप्रीणनात्पापैर्लघुभिः परिमुच्यते॥११४॥

द्वितीयेवत्सरे राजन्मुच्यते चोपपातकैः॥  
तद्वत्तृतीयेऽपि कृतं महापातकनाशनम्॥११५॥

व्रतमेतन्नरैः स्त्रीभिस्त्रिभिर्मासैरनुष्ठितम्॥  
त्रिभिः संवत्सरैश्चैव प्रददातिफलं नृणाम्॥११६॥

त्रिभिर्मासैर्वयोवस्थात्रिविधात्पातकान्नृप॥  
त्रीणिनामानि देवस्य मोचयंति च वार्षिकैः॥११७॥

यतस्ततो व्रतमिदं विविधं समुदाहृतम्॥  
सर्वपापप्रशमनं भास्कराराधने परम्॥११८॥

॥सत्राजितउवाच॥॥

कतमायतु विप्राय दातव्यं भक्तमादरात्॥  
द्वितीये द्विजशार्दूल कथयस्वाखिलं मम॥११९॥

॥परावसुरुवाच॥

पुराणविदुषे देयं वाचके ब्राह्मणोत्तमे॥  
श्रूयतां चापि वचनं यदुक्तं भास्करेण च॥१२०॥

अरुणाय महाबाहो पृच्छमानायवै पुरा॥  
उदयाचलमारूढं भास्करं तिमिरापहम्॥१२१॥

प्रणम्यशिरसा नूनमिदं वचनमब्रवीत्  
कानिप्रियाणि ते देवपूजने सतिसर्वदा॥१२२॥

पुष्पादीनां समस्तानामाराधनविधौ सदा॥  
उपरागादिवस्त्रादौ ब्राह्मणानां तथारवेः॥१२३॥

भास्करउवाच॥

पुष्पाणांकरवीराणि तथारक्तं च चंदनम्॥  
गुग्गुलं चापि भूतानां नैवेद्यं मोदकाः प्रियाः॥१२४॥

पूजाकरं भोजकंतु घृतदीपं तथाप्रियम्॥  
दानंप्रियं खगश्रेष्ठ वाचकाय प्रदीयते॥१२५॥

मामुद्दिश्य च यद्दानं दीयते मानवैर्भुवि॥  
वाच[^686]काय तु दातव्यं तन्ममप्रीतयेखग॥१२६॥

[^686]: "लेखकाय - इ०पा० ।"

इतिहासपुराणाभ्यामभिज्ञो यस्तु वाचकः॥  
ब्राह्मणो वै खगश्रेष्ठ संपूज्यः प्रीतयेमम॥१२७॥

पूजितेऽस्मिन्त्सदा विप्रपूजितोहं न संशयः॥  
भवामि खगशार्दूल यतस्त्विष्टः समेसदा॥१२८॥

वेदवीणामृदंगैश्च नातिगंधविलेपनैः॥  
तथामेजायते प्रीतिर्यथा श्रुत्वा खगोत्तम॥१२९॥

इतिहासपुराणानि वाच्यमानानि वाचकैः॥  
अतः प्रियोवाचको मे पूजाकर्ता च भोजकः॥१३०॥

 इति श्रीभविष्ये महापुराणे ब्राह्मेपर्वणि सप्तमीकल्पे सत्राजितोपाख्यानेरविपूजाविधिवर्णनं नाम षोडशोत्तरशततमोऽध्यायः॥११६॥छ॥

॥अरुणउवाच॥

किमर्थंभोजकस्तुभ्यं प्रियोदेवेश कथ्यताम्॥  
नान्येविप्रादयो वर्णादेवतायतनेषु वै॥१॥

कश्चायं भोजकोदेवकस्य पुत्रः किमात्मकः॥  
वर्णतश्चास्य मेब्रूहिकर्मचास्य समंततः॥२॥

॥आदित्यउवाच॥॥

साधुपृष्टोस्मि भद्रं ते वैनतेय महामते॥३॥

शृणुष्वैकमनाः सर्वं गदतोमम खेचर॥  
विप्रादयस्तु येत्वन्ये वर्णाः कश्यपनंदन॥४॥

ते पूजयंति मां नित्यं भक्तिश्रद्धासमन्विताः॥  
देवालयेषु ये विप्राः प्रीत्यामां पूजयंति हि॥५॥

अन्याश्च देवतावृत्त्याते स्युर्देवलकाःखग॥  
एतस्मात्कारणान्मह्यं भोजको दयितः सदा॥६॥

वर्णतो ब्राह्मणश्चायं स्वानुष्ठानपरो यदि॥  
अनुष्ठानविहीनोयं नरकं यात्यसंशयम्॥७॥

नत्याज्यं भोजकैस्तस्मात्स्वकं कर्मकदाचन॥  
मयासौ निर्मितः पूर्वं तेजसास्वेन वै खग॥८॥

पूजार्थमात्मनो नूनंकर्मचास्य प्रकीर्तितम्॥  
प्रियव्रतसुतोराजा शाकद्वीपे महामतिः॥९॥

तेनमेकारितं दिव्यं विमानप्रतिमं गृहम्॥  
तस्मिन्द्वीपे तदात्मीये दिव्यं शीलमयं महत्॥१०॥

समदर्चां कारयित्वा कांचनीं लक्षणान्विताम्॥  
प्रतिस्थापनाय वै तस्याश्चिंतयामास सुव्रतः॥११॥

कृतमायतनं श्रेष्ठं तेनेयं प्रतिमाकृता॥  
कोवैप्रतिस्थापयिता देवमर्कं शुभालये॥१२॥

एवं संचिंतयित्वा तु जगाम शरणंमम॥  
भक्तिं तस्यच संचिंत्यखगाहं पार्थिवस्य तु॥१३॥

गतोऽहं दर्शनं तस्य उक्तश्चापि मयाखग॥  
किं चिन्तयसि राजेन्द्रकुतश्चिंता समागता॥१४॥

ब्रूहियत्तेहृदि प्रौढं चिंताकारणमागतम्॥  
संपादयिष्ये तत्सर्वं विमनाभवमानृप॥१५॥

अत्यर्थं दुष्करमपिकरिष्येनात्र संशयः॥  

इत्युक्तः समयाराजा इदं वचनमब्रवीत्॥१६॥

द्वीपेऽस्मिन्देवदेवस्य कृतमायतनं तव॥  
मयाभक्त्या जगन्नाथ तथेयं प्रतिमाकृता॥१७॥

प्रतिष्ठां कारयेद्यस्तु तवदेवालये खग॥  
यत्र संतित्रयो वर्णाद्वीपेस्मिन्क्षत्रियादयः॥१८॥

तेमयोक्तान कुर्वंति प्रतिष्ठां तव कृत्स्नशः॥  
नचाप्यर्चाजगन्नाथ ब्राह्मणश्चात्र विद्यते॥१९॥

तेनेयमागताचिंता हृदिशल्यं तयार्पितम्॥  
ततो मयोक्तोराजाऽसौवैनतेय वचः शुभम्॥२०॥

एवमेतन्न संदेहो यथात्थ त्वं नराधिप॥  
क्षत्रियादित्रयो वर्णा द्वीपेऽस्मिन्नात्र संशयः॥२१॥

ते च नार्हंति मे पूजां न प्रतिष्ठां कदाचन॥  
तस्मात्ते श्रेयसे राजन्प्रतिष्ठामात्मनस्तथा॥२२॥

सृजामि प्रथमं वर्णं भगसंज्ञमनौपमम्॥  
इत्युक्त्वा तमहं वीरराजानं खगसत्तम॥॥२३॥

जगाम परमां चितांतस्य कार्यस्य सिद्धये॥  
अथ मे चिंतयानस्य स्वशररािद्विनिःसृताः॥२४॥

शशिकुंदेंदुसंकाशाः संख्ययाष्टौ महाबलाः॥  

पठंति चतुरो वेदान्त्सांगोपनिपदान्खग॥२५॥

काषायवाससः सर्वे करंडांवुजधारिणः॥  
ललाटफलकाद्द्वौ तु द्वौ चान्यौ वासस्तथा॥२६॥

चरणाभ्यां तथा द्वौ तु पादाभ्यां द्वौतथाखग॥  
अथते च महात्मानः सर्वे प्रणतकंधराः॥२७॥

पितरं मन्यमाना मामिदं वचनमब्रुवन्॥  
ताततात महादेवलोकनाथ जगत्पते॥२८॥

किमर्थं भवता सृष्टावयं देवस्य देहतः॥  
ब्रूहि सर्वं करिष्याम आदेशं भवतोखिलम्॥२९॥

पितास्माकं भवान्देवोवयं पुत्रा न संशयः॥  
इत्युक्त

वंतस्ते सर्वेमयोक्ता देवसंभवाः॥३०॥

प्रियव्रतसुतो योयमस्य वाक्यं करिष्यथ॥  
स चाप्युक्तो मयाराजा शाकद्वीपाधिपः खग॥३१॥

य एतेमत्सुता राजन्नर्घ्या ब्राह्मणसत्तमाः॥  
कारयंतु प्रतिष्ठां मे सर्वैरेभिर्महीपते॥३२॥

कारयित्वा प्रतिष्ठां तु ममार्चायां नराधिप॥  
पश्चादायतनं सर्वमेषामर्पय पूजने॥३३॥

एतेमत्पूजने योग्याप्रःतिष्ठासु च सर्वशः॥  
समाप्यन प्रहर्तव्यं भोजकेभ्यः कदाचन॥३४॥

सर्वमायतनार्थं तु गृहक्षेत्रादिकं च यत्॥  
धनधान्यादिकं राजन्यन्ममायतने भवेत्॥३५॥

तत्सर्वं भोजकेभ्यस्तु दातव्यं नात्र संशयः॥  
धनधान्यसुवर्णादि गृहक्षेत्रादिकं च यत्॥ ३६॥

यन्मदीयं भवेत्किंचिद्ग्रामं वा नगरं क्वचित्॥  
तस्य सर्वस्य राजेंद्र मदीयस्य समंततः॥३७॥

अधिपाभोजकाः सर्वेनान्ये विप्रादयोनृप॥  
यथाधिकारी पुत्रस्तु पितृद्रव्यस्य वै भवेत्॥३८॥

तथा मदीयवित्तस्य भोजकाः स्युर्न संशयः॥  
इत्युक्तेन मयाराज्ञा तथासर्वं प्रवर्तितम्॥३९॥

कारयित्वा प्रतिष्ठां तु दत्त्वा सर्वस्वमेव हि॥  
भोजकेभ्यः खगश्रेष्ठ ततो हर्षमवाप्तवान्॥४०॥

एवमेतेमयासृष्टा भोजका गरुडाग्रज॥  
अहमात्मा ततोह्येषां सर्वे सुमनसस्तथा॥४१॥

मत्पुत्रेण समाज्ञेयास्तथा ममहिताः सदा॥  
तस्मात्तेभ्यः प्रदातव्यं न हर्तव्यं कदाचन॥४२॥

भौजकं च हरेद्यस्तु लोभाद्द्वेषात्तथापि वा॥  
स याति नरकं घोरं तामिस्त्रं शाश्वतीः समाः॥४३॥

तस्माद्ग्रामादिकं द्रव्यं यत्किंचिन्मम विद्यते॥  
तत्सर्वं भोजकस्वं हि पितृपर्यागतं मम॥४४॥

भोजकश्च भवेद्यादृक्तत्तेवच्मि खगेश्वर॥  
ममाज्ञां पालयेद्यस्तु स्वानुष्ठानपरः सदा॥४५॥

वेदाधिगमनं पूर्वं दारसंग्रहणं तथा॥  
अभ्यंगधारणं नित्यं तथा त्रिसवनं स्मृतम्॥४६॥

पंचकृत्वः सदा पूज्योह्यहं रात्रौदिने तथा॥  
देवब्राह्मणवेदानां निंदाकार्यान वै क्वचित्॥४७॥

नान्यदेवप्रतिष्ठा तु कार्यावैभोजकेन तु॥  
ममापिच न कर्तव्या तेन एकाकिना क्वचित्॥४८॥

सर्वमेवनिवेद्यान्नं नाश्नीयाद्भोजकः सदा॥  
न भुंजीत गृहं गत्वा शूद्रस्य गरुडाग्रज॥४९॥

शूद्रोच्छिष्टं प्रयत्नेन सदा त्याज्यं हि भोजकैः॥  
येऽश्नंतिभोजका नित्यं शूद्रान्नं शूद्रवेश्मनि॥५०॥

ते वै पूजाफलं चात्रकथं प्राप्स्यतिखेचर॥  
गत्वागृहं तु शुद्रस्य न भोक्तव्यं कदाचन॥५१॥

गृहागतं च शूद्रान्नं तञ्चत्याज्यं तथैव च।  
आध्मातव्योम्बुजोनित्यं भोजकेनाग्रतोमम॥५२॥

सकृत्प्रवादिते शंखेममप्रीतिर्हि जायते॥  
षण्मासान्नात्र संदेहः पुराणश्रवणं तथा॥५३॥

तस्माच्छंखः सदा वाद्योभो

जकेन प्रयत्नतः॥  

तस्येयं परमावृत्तिर्नैवेद्यं यन्मदीयकम्॥५४॥

नाभोज्यं भुंजतेयस्मात्तेनासौ भोजकोमतः॥  
मगंध्यायंति ते यस्मात्तेन ते मगधाः स्मृताः॥५५॥

भोजयंति च मां नित्यं तेनतेभोजकाः स्मृताः॥  
अभ्यंगं च प्रयत्नेन धार्यं शुद्धिकरं परम्॥५६॥

अभ्यंगहीनोह्यशुचिर्भोजकः स्यान्न संशयः॥  
यस्तुमां पूजयेद्वीर अभ्यंगेन विनाखग॥५७॥

न तस्य संततिः स्याद्वैन चाहं प्रीतिमान्भवे[^687]॥  
मुंडनं शिरसा कार्यं शिखाधार्या प्रयत्नतः॥५८॥

[^687]: "आर्षः प्रथमपुरुष आत्मनेपदी ।"

नक्तं चादित्यदिवसे तथाषष्ठ्यां प्रवर्तयेत्॥  
सप्तम्यामुपवासस्तु ममसंक्रमणे तथा॥५९॥

कर्तव्यो भोजकेनैव मत्प्रीत्यै गरुडाग्रज॥  
त्रिकालं चापि गायत्रीं जपेद्वाचापुरोमम॥६०॥

मुखमावृत्ययत्नेन पूजनीयोऽहमादरात्॥  
मौनं चास्य प्रयत्नेन त्यक्त्वाक्रोधं च दूरतः॥६१॥

शुद्धेभ्यो यस्तु वैश्येभ्यो लोभात्कामात्प्रयच्छति॥  
निर्माल्यं ममवै वत्स स याति नरकं ध्रुवम्॥६२॥

लोभाद्वै भोजकोयस्तु मत्पुष्पाणि खगाधिप॥  
यच्छतेन्यस्य दुष्टात्मा मय्यनारोप्य खेचर॥६३॥

सज्ञेयोमे परः शत्रुः स मामर्हो न चार्चितुम्॥  
निर्माल्यं ममदेयं स्याद्ब्राह्मणादिषु वै नृषु॥६४॥

नैवेद्यं यन्मदीयं तु तदश्नीयात्सदैव हि॥  
तेनासौशुद्ध्यते नित्यं हविष्यान्न समंतथा॥६५॥

तत्क्षणादुत्क्षिपेद्यस्तु ममांगात्पुष्पमेव हि॥  
नान्यस्यदेयं नैवेद्यं मदीयमुद[^688]के क्षिपेत्॥६६॥

[^688]: "भोजकेनतु - इ०पा० ।"

पंचगव्यसमंतस्यमन्मतंनात्र संशयः॥  
ममांगलग्रंयत्किचिद्गंधंपुष्पमथापिवा॥६७॥

दातव्यं न च वैश्याय न शूद्राय कदाचन॥  
आत्मना तद्गृहीतव्यं न विक्रेयं कथंचन॥६८॥

यस्तुनारोप्य पुष्पाणि अव्यंगानि ममोपरि॥  
यः कश्चिदाहरेल्लोके स याति नरकं ध्रुवम्॥६९॥

स्नपनं मम निर्माल्यं पावकं यस्तु लंघयेत्॥  
स नरो नरकं याति सरौद्रं रौरवं खग॥७०॥

भोजकेन सदाकार्यं स्नपनं मे प्रयत्नतः॥  
यथा न लंघयेत्कश्चिद्यथा श्वानापि भक्षयेत्॥७१॥

यद्ययत्नपरः कुर्याद्भोजकः स्नपनं मम॥  
यथा वै लंघितमतिर्भक्ष्यतां च खगाधिप॥७२॥

स याति नरकं रौद्रंतामिस्रं नामनामतः॥  
एकभक्तं सदाकार्यं स्नानं त्रैकालमेव हि॥७३॥

त्रिचैलं परिवर्तेत भवितव्यं दिनेदिने॥  
पूजाकालेऽर्घकाले च क्रोधस्त्याज्यः प्रयत्नतः॥७४॥

अमांगल्यं वक्तव्यं वक्तव्यं च शुभं तदा  
ईदृग्भूतो भोजकोमे प्रियः पूजाकरः सदा॥ ७५॥

संमान्यः पूजनीयश्च विप्रादीनां यथास्म्यहम्॥  
यः करोत्यवमानं तु वृत्तिरूपं तु भोजके॥७६॥

तस्याहं रोषमेत्याशुकुलं हन्मि समंततः॥  
प्रियोमे भोजको नित्यं यथात्वं विनतासुतः॥७७॥

उपलेपनकर्ता च संमार्जनपरश्च यः॥

॥परावसुरुवाच॥

इत्युक्त्वा भगवान्भानुर्बभ्राम रथमास्थितः॥७८॥

अरुणोऽपि तथाश्रुत्वा मुदयापरया नृप॥  
पूज्यस्तस्मान्महाराज भोजकस्तु महीपते॥७९॥

तस्माद्देयं वाचकाय द्वितीयमशनं नरैः॥८०॥

**ब्रह्मोवाच॥॥**

इत्थं श्रुत्वासराजा तु कर्मणः फलमात्मनः॥  
पुरातनं महाबाहुर्मुदमाप महीपतिः॥८१॥

यद्यदायतनं भानोः पृथिव्यां पश्यतेनृप ॥  
तस्मिंस्तस्मिन्कारयति उपलेपनमादरात्॥८२॥

भार्या तस्यापि सुश्रोणिः पुण्यश्रवणमादरात्॥  
वाचके वेतनं दत्त्वा भानोर्देवस्य मंदिरे॥८३॥

इत्थंराजा सपत्नीकः पूज्यभक्त्या दिवाकरम्॥  
प्राप्तावुभौ परांप्रीतिं गतिं चानुत्तमां तथा॥८४॥

 इति श्रीभविष्ये महापुराणे ब्राह्मेपर्वणि सप्तमीकल्पे उपलेपनस्नापनमाहात्म्यं नाम सप्तदशोत्तरशततमोऽध्यायः॥११७॥

सत्राजितोपाख्यानं समाप्तम्॥छ॥

**ब्रह्मोवाच॥॥**

दीपं प्रयच्छति नरोभानोरायतने तुयः॥  
तेजसा रविसंकाशः सर्व[^689]यज्ञफलं लभेत्॥१॥

[^689]: "सर्वज्ञत्वफलं लभेत् - इ०पा० ।"

कार्तिके तु विशेषेण कौमारेमासि दीपकम्॥  
दत्त्वा फलमवाप्नोति यदन्येन न लभ्यते॥२॥

कृष्णकृष्णात्र ते वच्मिसंवादं पापनाशनम्॥  
भ्रातृभिः सहभद्रस्य ब्राह्मणस्य महात्मनः॥३॥

जगत्यस्मिन्पुरी रम्यानाम्ना माहिष्मतीपुरी॥  
तस्यामासीद्द्विजः कृष्णनागशर्मेति विश्रुतः॥४॥

तस्य पुत्रशतं जातं प्रसादाद्भास्करस्यच॥  

तेषां कनिष्ठोभद्रस्तु तत्पुत्राणां विचक्षणः॥५॥

स च नित्यं जगद्धातुर्देवदेवस्य भास्वतः॥  

दीपवर्ती परस्तद्वत्तैलाद्याहरणोद्यतः॥६॥

भानोरायतने तस्य सहस्रं भार्गवीप्रिय॥  
प्रदीपानां तु जज्वाल दिवारात्रमनिंदितम्॥७॥

तस्य दीप्त्या पराभूतास्तस्यलावण्यवर्जिताः॥  
सर्वैते भ्रातरोभद्रं पप्रच्छुरिदमादरात्॥८॥

भोभद्रवद वै भ्रातर्भद्रं तेस्तुसदा द्विज॥  
कौतूहलपराः सर्वे यत्पृच्छामस्तदुच्यताम्॥९॥

तेषां तद्वचनं श्रुत्वा भद्रो वचनमब्रवीत्॥  
विषयेसति वक्तव्यं यन्मयातदि होच्यताम्॥१०॥

नाहं मत्सरयुक्तो वै न च रागादिदूषितः॥  
भवंतो ममसर्वे वै भ्रातरो गुरवस्तथा॥११॥

कथं न कथयाम्येष भवतां पुत्रसम्मितः॥  
तस्माद्ब्रूवंतु मां सर्वेभ्रातरो यद्विवक्षितम्॥१२॥

**भ्रातरऊचुः॥**

न तथा पुष्पधूपेषु न तथा द्विजपूजने॥  
सुप्रयत्नं तु पश्यामो भानोरायतने परम्॥१३॥

यथाहनि तथा

रात्रौ यथा रात्रौ तथाहनि॥  
तव दीपप्रदानाय यथाभद्र सदोद्यमम्॥१४॥

तत्त्वं तत्कथयास्माकं हंतकौतूहलं परम्॥  
यन्नाम दीपदानस्य भवता विदितं फलम्॥१५॥

तदेतत्कथयास्माकं सविशेषं महाबल॥  
एवमुक्तस्ततस्तैस्तु भ्रातृभिश्चोदितोमुदा॥१६॥

व्याजहारसभ्रातृॄणां न किंचिदपि सुव्रत॥  
पुनः पुनरसौ तैस्तु भ्रातृभिश्चोदितोमुदा॥१७॥

दाक्षिण्यसारो भद्रस्तु कथयामास कृत्स्नशः॥  
भवतां कौतुकं चैतदतीवाल्पेऽपि वस्तुनि॥१८॥

तदेष कथयाम्यद्य यद्व्रतं मम सुव्रत॥  
इक्ष्वाकुराज्ञस्तु पुरावसिष्ठोऽभूत्पुरोहितः॥१९॥

तेन चायतनं भानोः कारितं सरयूतटे॥  
अहन्यहनि शुश्रूषां पुष्पधूपानुलेपनैः॥२०॥

दीपदानादिभिश्चैव चक्रे तत्र सवैद्विजः॥  
कार्तिके दीपको भक्त्या प्रदत्तस्तेन वै सदा॥२१॥

आसीन्निर्वाण एवासौदेवार्चा पुरतोनिशि॥  
देवतायतने चाहमवशं व्यथितो भृशम्॥२२॥

पूयशोणितनिष्पंदं प्रावहं कायतः सदा॥  
शीर्णर्घाणो ह्यर्वरवो दुर्गंधंपतितस्तथा॥२३॥

दुष्टबुद्ध्या सदायुक्तः सप्ताश्वंप्रति सुव्रत॥  
यदृच्छया दीपदानं वर्त्यादीनां विभावसौ॥२४॥

तत्तद्भुक्त्वा सदा तुष्टिं ब्रजामि द्विजसत्तमाः॥  
एकदा तु ततस्तस्मिन्भानोरायतने गतः॥२५॥

रात्रौदृष्टा मयातत्र भक्ता जागरणागताः॥  
प्रतिश्रयं प्रार्थिताश्च तैश्च दत्तं दयान्वितैः॥२६॥

व्याधितोऽयं सुदीनश्च इति कृत्वा मतिं शुभाम्॥  
ततोऽहमग्निमाश्रित्य स्थितस्तेषां समीपतः॥२७॥

दुष्टां बुद्धिं समाश्रित्य हर्तुकामो विवस्वतः॥  
दिव्यमाभरणं भानोश्छिद्रान्वेषी द्विजोत्तमाः॥२८॥

स्थितोऽहं भोजका ह्यत्र यदि निद्रांव्रजंतिते॥  
येनास्य वैरिवद्भानोर्हराम्याभरणं शुभम्॥२९॥

अथसुप्ता भोजकास्तेनिद्रया मोहितास्तदा॥  
निर्वाणाश्चापिदीपास्तु ततोऽहमुत्थितस्त्वरन्॥३०॥

मुदापरमया युक्तोगतो वैश्वानरं प्रति॥  
प्रज्वाल्य पावकं यत्नाद्दीपवर्तिस्ततोमया॥३१॥

योजयित्वा तु वैदीपे धृतोदीपोऽग्रतो रवेः॥  
हर्तुकामेनाभरणं भानोर्देवस्य सुव्रत॥३२॥

अथते भोजकाः सर्वे बुद्धादेवस्य पुत्रकाः॥  
तैस्तुदृष्टो ह्यहं तत्र दीपहस्तो विभावसोः॥३३॥

पुरः स्थितो द्विजश्रेष्ठा गृहीतश्चापि तैरिह॥  
ततोहंऽतेजसामूढो भास्करस्य महात्मनः॥३४॥

विलपन्करुणं तेषां पादयोरवनिं गतः॥  
तैश्चापि करुणां कृत्वा मुक्तोऽहं भोजकैस्तदा॥३५॥

गृहीतो राजपुरुषैः पृष्टश्चापि समंततः॥  
किमिदं भवतारब्धं देवदेवस्य मंदिरे॥३६॥

दीपं प्रज्वाल्य दुष्टात्मन्कथ्यतां मा चिरंकुरु॥  
इत्युक्त्वा तु ततस्तैस्तु शस्त्रहस्तैः समावृतः॥३७॥

ततोऽहंव्याधिनाक्लिष्टो भयेन च द्विजोत्तमाः॥

हित्वाप्राणान्गतो यत्रस्वयं देवोविभावसुः॥३८॥

स्थित्वा कल्पं ततस्तत्रयुष्माकं भ्रातृतां गतः॥  
एष प्रभावोदीपस्यकार्तिके मासि सुव्रताः॥॥३९॥

दत्तस्यार्कस्य भवनेयस्येयं व्युष्टिरुत्तमा॥  
दुष्टबुद्ध्याकृतं यत्तुमया दीपप्रवर्तनम्॥४०॥

भगायतनदीपस्य तस्येदं भुज्यते फलम्॥  
क्षुधाभिभूतेन मया देवदेवस्य भूषणम्॥४१॥

दीपश्च देवपुरतो ज्वालितो भास्करस्य तु॥  
ततो जातिस्मृतिर्जन्मप्राप्तं ब्राह्मणवेश्मनि॥४२॥

कुष्ठिनाचापि शूद्रेण प्राप्तं ब्राह्मण्यमुत्तमम्॥  
नानाविधानि शास्त्राणि सांगंवेदं समाप्तवान्॥४३॥

दुष्टबुद्ध्या घृताद्दीपात्फलमेतन्महाद्भुतम्॥  
प्राप्तं मया द्विजश्रेष्ठाः किं पुनर्दीपदायिनाम्॥४४॥

एतस्मात्कारणाद्दीपानहमेवमहर्निशम्॥  
प्रयच्छामि रवेर्धाम्निज्ञातमस्य हि यत्फलम्॥४५॥

युष्माकमिदमुक्तं वै स्नेहात्सत्यं न संशयः॥  
एष प्रभावोदीपस्य कार्तिकेमासि सुव्रताः॥॥४६॥

अर्कायतनदीपस्य भद्रोवाचयथापुरा॥  
दिनेदिने जपन्नाम भास्करस्य समाहितः॥४७॥

ददाति कार्तिके यस्तु भगायतनदीपकम्॥  
जातिस्मरत्वं प्रज्ञां च प्राकाश्यं सर्वजंतुषु॥४८॥

अव्याहतेंद्रियत्वं च समाप्नोति न संशयः॥  
सर्वकालं च चक्षुष्मान्मेधावी दीपदोनरः॥४९॥

जायतेनरकं चापि तमः संज्ञं न पश्यति॥  
षष्ठीं वा सप्तमीं वापि प्रतिपक्षं च योनरः॥५०॥

दीपं ददाति यत्नाद्यत्फलं तस्यनिबोधमे॥  
कांचनमणि युक्तं च मनोज्ञमतिशोभनम्॥५१॥

दीपमालाकुलं दिव्यं विमानमधिरोहति॥  
तस्मादायतने भानोर्दीपान्दद्यात्सदाच्युत॥५२॥

तांश्च दत्त्वा न हिंसेतन च तैलवियोजितान्॥  
कुर्वीत दीपहर्ता तु मूषकोंधश्च जायते॥५३॥

तस्माद्दद्यान्नाहरेद्वै श्रेयोऽर्थी दीपकं नंरैः॥५४॥

 इति श्रीभविष्ये महापुराणे ब्राह्मेपर्वणि सप्तमीकल्पे भद्रोपाख्याने आदित्यायतनपिदानफलवर्णनं नामाष्टादशोत्तरशततमोऽध्यायः॥११८॥छ॥

**॥॥ब्रह्मोवाच॥॥**

अंधेतमसि दुष्पारे नरके पतितान्किल॥  
संक्रोशमानान्संक्षुब्धानुवाच यमकिंकरः॥१॥

विलापैरलमत्रेति किं वोविलपिते फलम्॥  
यत्प्रमादादिभिः पूर्वमात्मायं समुपेक्षितः॥२॥

पूर्वमालोचितं नैतत्कथमंते भविष्यति॥  

इदानीं यातनेभोगः किं विलापं करिष्यथ॥३॥

देहोदिनानि स्वल्पानि विषयाश्चातिदुर्बलाः॥  
एतत्कोन विजानाति येनयूयं प्रमादिनः॥४॥

जंतुर्जन्मसहस्रेभ्य एकस्मिन्मानुषो यदि॥  

स तत्राप्यतिमूढात्मा किं भोगानभिधावति॥५॥

पुत्रदारगृहक्षेत्रहिताय सततोद्यताः॥  
न जानंति ततोमूढाः स्वल्प

**मप्यात्मनो हितम्॥६॥**

वंचितोऽयं मयालब्धमिदमस्मादुपागतम्॥  
न वेत्ति मोहितः कश्चित्प्रक्रांतनरकोनरः॥७॥

न वेत्ति सूर्यचंद्रादीन्कालमात्मानमेव च॥  
साक्षिभूतानशेषस्य शुभस्येहाशुभस्य च॥८॥

जन्मान्यन्यानि जायंते पुत्रदारादिदेहिनाम्॥  
यदर्थं यत्कृतं कर्मतस्य जन्मशतानितु॥९॥

अहोमोहस्य माहात्म्यं ममत्वं नरकेष्वपि॥  
क्रंदते मातरं तातं पीड्यमानोऽपियत्स्वयम्॥१०॥

एवमाकृष्टचित्तानां विषयैः स्वादुतर्पणैः॥  
नृणां न जायते बुद्धिः परमार्थविलोकिनी॥११॥

तथा च विषयासंगे करोत्यविरतं मनः॥  
कोहिभारो रवेर्नाम्नि जिह्वायाः परिकीर्तने॥१२॥

वर्तितैलेऽल्पमूल्ये च यद्वर्त्तिर्लभ्यते सुधा॥  
अतो वै कतरोलाभः कातश्चिंता भवेत्तदा॥१३॥

येनायतेषु हस्तेषु स्वातंत्र्ये सतिदीपकः॥  
महाफलो भानुगृहे न दत्तो नरकापहः॥१४॥

नरोविलपते किंचिदिदानीं दृश्यते फलम्॥  
अस्वातंत्र्ये विलपतां स्वातंत्र्ये सतिमानिनाम्॥१५॥

अवश्यं पातिनःप्राणा भोक्ताजीवोऽप्यहर्निशम्॥  
दत्तं च लभते भोक्तुं कामयन्विषयानपि॥१६॥

एतत्स्थानं दुष्कृतैर्वायुक्तं चाद्यमयेक्षितम्॥  
इदानीं किं विलापेन सहध्वं यदुपागतम्॥१७॥

यद्येतदनभीष्टं वोयदुःखं समुपस्थितम्॥  
तदद्भुतमतिः पापेन कर्तव्या कदाचन॥१८॥

कृतेऽपि पापके कर्मण्यज्ञानादघनाशनम्॥  
कर्तव्यमनवच्छिन्नं पूजनं सवितुः सदा॥१९॥

**॥॥ब्रह्मोवाच॥॥**

नारकास्तद्वचः श्रुत्वा तमूचुरतिदुःखिताः॥  
क्षुत्क्षामकंठास्तूट्तापविसंस्फुटिततालुकाः॥२०॥

भोभोःसाधो कृतं कर्म यदस्माभिस्तदुच्यताम्॥  

नरकस्थैर्विपाकोऽयं भुज्यते यत्सुदारुणः॥२१॥

**॥किंकरउवाच॥॥**

युष्माभिर्यौवनोन्मादान्मुदितैरविवेकिभिः॥  
घृतलोभेन मार्तंडगृहाद्दीपः पुराहृतः॥२२॥

तेनास्मिन्नरके घोरे क्षुत्तृष्णापरिपीडिताः॥  
भवंतः पतितास्तीव्रे शीतवातविदारिताः॥२३॥

**॥ब्रह्मोवाच॥॥**

एतत्ते दीपदानस्य प्रदीपहरणस्य च॥  
पुण्यं पापं च कथितं भास्करायतनेऽच्युत॥२४॥

सर्वत्रैव हि दीपस्य प्रदानं कृष्ण शस्यते॥  
विशेषेण जगद्धातुर्भास्करस्य निवेशने॥२५॥

येंधामूकाबधिरा निर्विवेका हीनास्तैस्तैः साधनैवृर्ष्णिवीर॥  

तैस्तैर्दीपाः साधुलोकप्रदत्ता देवागारादन्यतः कृष्णनीताः॥२६॥

 इति श्रीभविष्ये महापुराणे ब्राह्मेपर्वणि सप्तमीकल्पे दीपमाहात्म्यवर्णनं नामैकोनविंशोत्तरशततमोऽध्यायः॥११९॥छ॥

**विष्णुरुवाच॥॥**

भगवन्प्राणिनः सर्वेविषरोगाद्युपद्रवैः॥  
दुष्टग्रहोप

घातैश्च सर्वकालमुपद्रुताः॥१॥

आभिचारिककृत्याभिः स्पर्शरोगैश्च दारुणैः॥  
सदा संपीड्यमानास्तु तिष्ठत्यं बुजसंभव॥२॥

येन कर्मविपाकेन विषरोगाद्युपद्रवाः॥  
प्रभवंतिनृणां तन्मेयथावद्वक्तुमर्हसि॥३॥

**ब्रह्मोवाच॥**

व्रतोपवासैर्यैर्भानुर्नान्यजन्मनि तोषितः॥  
ते नरा देवशार्दूल ग्रहरोगादिभोगिनः॥४॥

यैर्नतत्प्रवणं चित्तं सर्वदेव नरैःकृतम्॥  
विषग्रहज्वराणां ते मनुष्याः कृष्णभागिनः॥५॥

आरोग्यं परमां वृद्धिं मनसा यद्यदिच्छति॥  
तत्तदाप्नोत्यसंदिग्धं परत्रादित्यतोषणात्॥६॥

नाधीन्प्राप्नोति न व्याधीन्न विषग्रहबंधनम्॥  
कृत्यास्पर्शभयं वापि तोषिते तिमिरापहे॥७॥

सर्वेदुष्टाः समास्तस्य सौम्यास्तस्य सदाग्रहाः॥  
देवानामपि पूज्योऽसौतुष्टो यस्य दिवाकरः॥८॥

यः समः सर्वभूतेषु यथात्मनितथाहिते॥  

उपवासादिना येन तोष्यते तिमिरापहः॥९॥

तोषितेऽस्मिन्प्रजानाथेनराः पूर्णमनोरथाः॥  
अरोगाः सुखिनो नित्यं बहुधर्मसुखान्विताः॥१०॥

न तेषां शत्रवोनैव शरीराद्यभिचारकम्॥  
ग्रहरोगादिकं चापि पापकार्युपजायते॥११॥

अव्याहतानि देवस्य धनजालानितं नरम्॥  
रक्षंति सकलापत्सुयेन श्वेताधिपोऽर्चितः॥१२॥

**॥विष्णुरुवाच॥**

अनाराधितमार्तंडाये नरादुःखभागिनः॥  

ते कथं नीरुजः संतुविज्वरागतकल्मषाः॥१३॥

**॥ब्रह्मोवाच॥**

आराधयंतु देवेशं पुष्पेनैवमनौपमम्॥  
भास्करं तु जगन्नाथं सर्वदेवगुरुं परम्॥१४॥

**॥विष्णुरुवाच॥**

दोषाभिभूतदेहैस्तु कथमाराधनं रवेः॥  
कर्तव्यम वददेवेश भक्त्या श्रेयोऽर्थमात्मनः॥१५॥

अनुग्राह्योऽस्मि यदितेममायं भक्तिमानिति॥  

तन्ममोपदिशत्वं च महदाराधनं रवेः॥१६॥

अनंतमजरं देवं दुष्टसंदेहनाशनम्॥  
आराधयितुमिच्छामि भगवंस्त्वदनुज्ञया॥१७॥

येनाहं त्वत्प्रसादेन भवेयमतिविक्रमः

**॥ब्रह्मोवाच॥**

अनुग्राह्योऽसि देवस्य नूनमव्यक्तजन्मनः॥१८॥

आराधनायते विष्णोयदेतत्प्रवणं मनः॥  
यदि देवपतिं भानुमाराधयितुमिच्छसि॥१९॥

भगवंतमनाद्यं च भववैवस्वतोऽच्युत॥  
न ह्यवैवस्वतैर्भानुर्ज्ञातुं स्तोतुं च शक्यते॥२०॥

द्रष्टुं वा शक्यते मूढैः प्रवेष्टुंकुत एव तु॥  
तद्भक्तिप्रार्थिताः पूतानरास्तद्भक्तिचेतसः॥२१॥

वैवस्वता भवत्येवं विवस्वंतं विशंति च॥  
अनेकजन्मसंसारचिते पापसमुच्चये॥२२॥

नाक्षीणेजायते पुंसां मार्तंडाभिमुखी मतिः॥  
प्रद्वेषं यातिमार्तंडे द्विजान्वेदांश्च निंदति॥२३॥

यो नरस्तं विजानीयादसुरांशसमुद्भवम्॥  
पाषंडेषु रतिः पुंसां हेतुवादानुकूलता॥२४॥

जायते दंभमायांभःपतितानां दुरात्मनाम्॥  
यदा पापक्षयः पुंसां तदा वे

दर्द्विजातिषु॥२५॥

भानौ च यज्ञपुरुषे श्रद्धाभवति वै तदा॥  
यदा स्वल्पावशेषस्तु नराणां पापसंचयः॥२६॥

तदा भोजकविप्रेषु भानौ पूजाप्रकुर्वते॥  
भ्रमतामत्र संसारे नराणां कर्मदुर्गमे॥२७॥

करावलंबनो ह्योको भक्तिप्रीतो दिवाकरः॥  
सत्वंवैवस्वतोभूत्वा सर्वपापहरं हरिम्॥२८॥

आराधयसमं भक्त्या प्रीतिमभ्येति भास्करः

॥

**विष्णुरुवाच॥**

किंलक्षणा भवंत्येते नरा वैवस्वतागुणैः॥२९॥

यच्च वैवस्वतं कार्यं तन्मे कथय कंजज॥

**ब्रह्मोवाच॥**

कर्मणा मनसा वाचा प्राणिनां योनहिंसकः॥३०॥

भावभक्तश्च मार्तंडे कृष्णवैवस्वतोऽपिसः॥  
यो भोजकद्विजान्देवान्नित्यमेव नमस्यति॥३१॥

न च भोक्ता परस्वादेर्विष्णो वैवस्वतोहिसः॥  
सर्वान्देवान्रविं वेत्ति सर्वाल्लोँकांश्च भास्करम्॥३२॥

तेभ्यश्चानन्यमात्मानं कृष्णवैवस्वतोहिसः॥  
देवं मनुष्यमन्यं वा पशुपक्षिपिपीलिकाम्॥३३॥

तरुपाषाणकाष्ठादिभूम्यंभोधिं दिवं तथा॥  
आत्मानं चापि देवेशाद्व्यतिरिक्तं दिवाकरात्॥३४॥

यो न जानाति तं विद्यात्कृष्ण वैवस्वतं नरम्॥  
सर्वोवैवस्वतो भागो यद्भूतं यद्व्यवस्थितम्॥३५॥

इति वैयो र्विजानाति सतु वैवस्वतो नरः॥  
भवभीतिं हरत्येष भक्तिभावेन भावितः॥३६॥

विवस्वानिति भावोयः स तु वैवस्वतो नरः॥  
भावं न कुरुते यस्तु सर्वभूतेषु पापकम्॥३७॥

कर्मणा मनसा वाचा सचवैवस्वतो नरः॥  
बाह्यार्थनिरपेक्षो यःक्रियां भक्त्या विवस्वतः॥३८॥

भावेन निष्पादयति ज्ञेयो वैवस्वतोहिसः॥  
नार्योयस्य न च स्निग्धा न भेदाधीनवृत्तयः॥३९॥

पश्यते सर्वमेवेदं भानुं वैवस्वतोहिसः॥  
सुतप्तेनेह तपसायज्ञैर्वा बहुदक्षिणैः॥४०॥

तां गतिं च नरायांतियां तु वैवस्वतो गतः॥  
येन सर्वात्मना भानौ भक्त्या भावोनिवेशितः॥४१॥

देवश्रेष्ठ कृतार्थत्वाच्छ्लाघ्यो वैवस्वतोहिसः॥  

अपि नः सकुलेधन्योजायेत कुलपावनः॥४२॥

भास्करं भक्तिभावेन यस्तु वै पूजयिष्यति॥  
यः कारयति देवार्चां हृदयालंवनं रवेः॥४३॥

स नरोऽर्कमवाप्नोति धर्मध्वजमनौपमम्॥  
यश्चदेवालयं भक्त्या भानोः कारयतेस्थिरम्॥४४॥

ससप्त पुरुषाल्लोँकान्भानोर्नयति मानवः॥  
यावंत्यब्दानिदेवार्चारवेस्तिष्ठतिमंदिरे॥४५॥

तावद्वर्षसहस्राणि पुष्पो तरगृहे वसेत्॥  
देवार्चालक्षणोपेतो यद्गृहे संततो विधिः॥४६॥

निष्कामं च मनोयस्य सयात्यक्षरसाम्यताम्॥  
पुष्पाण्यतिसुगंधीनि मनोज्ञानि च यः पुमान्॥४७॥

प्रयच्छति जगन्नाथे सप्ताश्वे ज्योतिषां पतौ॥  
स याति परमं स्थानं यत्रज्योतिः सनातनम्॥४८॥  

यस्ययस्य विहीनोयोदेशो यद्वर्जितं च यत्॥  
धूपांश्च विविधांस्तांस्तान्गंधाढ्यं सुविलेपनम्॥४९॥

दीपवात्योपहारांश्च यच्चाभीष्टमथात्मनः॥  
नरः सोनुदिनं यज्ञान्करोत्याराधनाद्रवेः॥ ५०॥

यज्ञेशो भगवान्भानुर्मखैरपि सतोष्यते।  
बहूपकरणा यज्ञा नानासंभारविस्तराः॥५१॥

संप्राप्यंते धनयुतैर्मनुष्यैर्नात्यसंचयैः॥  
भक्त्या तु पुरुषैः पूजाकृतादूर्वांकुरैरपि॥५२॥

रवेर्ददाति हि फलं सर्वयज्ञैः सुदुर्लभम्॥  
यानि पुष्पाणि हृद्यानि धूपगंधानुलेपनम्॥५३॥

दयितं भूषणं यच्चतथारक्ते च वाससी॥  
यानि चाभ्यवहार्याणि भक्ष्याणि च फलानि च॥५४॥

प्रयच्छतानि मार्तंडे भवेथाश्चैव तन्मनाः॥  
आद्यं तं यज्ञपुरुषं यथाभक्त्या प्रसादय॥५५॥

आराध्य यातितं देवं यत्तद्ब्रह्म परं स्मृतम्॥  
पुण्यैस्तीर्थोदकैः पुष्पैर्मधुना सर्पिषा तथा॥५६॥

क्षीरेण स्नापयेद्देवमच्युतं जगतां पतिम्॥  
दधिक्षीरह्रदान्पुण्यांस्ततो लोकान्मधुच्युतः॥५७॥

प्रयास्यसि यदुश्रेष्ठनिर्वृतिं चाप्यनीश्वरम्॥  
स्तोत्रैर्हृद्यैर्यथा वाद्यैर्ब्राह्मणानां च तर्पणैः॥५८॥

मनसश्चैकतायोगादाराधय दिवाकरम्॥  
आराध्यतं महादेवो महच्छब्दमवाप्तवान्॥५९॥

अहं चापि समस्तानां लोकानां सृष्टिकारकः॥  
तमाराध्य विवस्वंतं तत्प्रसादाज्जनार्दन॥६०॥

त्वमप्येतं हृषीकेश तत्प्रसादान्न संशयः॥  
समर्थोदेवशत्रूणां दैत्यानां नाशनेसदा॥६१॥

दाक्षिणं किरणं तस्य यद्देवस्य विवस्वतः॥  
अहं तस्मात्समुत्पन्नो वेदवेदांगसम्मितः॥६२॥

वामंयत्किरणं कृष्ण रश्मिमालाकुलं सदा॥  
तस्मादीशः समुत्पन्नः पार्वतीदयितोऽच्युत॥६३॥

वक्षसस्त्वं समुत्पन्नः शंखचक्रगदाधरः॥  
तथांबुजकरादेवी अंबुजाननवल्लभा॥६४॥

तमाराध्यबलं कीर्तिं श्रियं चावाप्तवानहम्॥  
तथात्वमपि राजेंद्र तमाराध्य दिवाकरम्॥६५॥

यान्यानिच्छसिकामांस्त्वं तांस्तान्त्सर्वानवाप्स्यसि॥  
य इदं शृणुयान्नित्यं संवादं विधिकृष्णयोः॥६६॥

सोऽपि कामानवाप्याग्र्यांस्ततो लोकमवाप्नुते॥  
गैरिकं यानमारूढो युक्तं कुंजरवाजिभिः॥६७॥

तेजसांबुजसंकाशः प्रभयांडजसन्निभः॥  
कांत्या चंद्रसमो राजन्वृंदारकगणैर्वृतः॥६८॥

गंधर्वैर्गीयमानस्तु तथा चाप्सरसांगणैः॥६९॥

 इति श्रीभविष्ये महापुराणे ब्राह्मेपर्वणि सप्तमीकल्पे आदित्यपूजावर्णनं नाम विंशोत्तरशततमोऽध्यायः॥१२०॥छ॥

**॥शतानीकउवाच॥॥**

शरी[^690]रलिखनं भानोरुक्तं संक्षेपतस्त्वया॥  
विस्तराच्छ्रोतुमिच्छामि तन्ममाचक्ष्व सुव्रत॥१॥

[^690]: " शरीरलिखनं सूर्ये कथं वै प्रतिपादितम् । दैवतैर्ऋषिभिर्वापि तन्ममाचक्ष्व सुव्रत - इ०पा० ।"

**॥सुमंतुरुवाच॥॥**

पितुर्गृहं तु यातायां संज्ञायां कुरुनंदन॥  
भास्करश्चिंतयामास संज्ञा मद्रूपकारिणी॥२॥

एतस्मिन्नंतरे ब्रह्मा तत्रागत्य दिवाकरम्॥  
अब्रवीन्मधुरां वाचं रवेः प्रीतिकरां शुभाम्॥३॥

आदिदेवोऽसि देवानां व्याप्तमेतत्त्वया जगत्॥  
श्वशुरो विश्वकर्मा ते रूपं निर्वर्तयिष्यति॥४॥

एवमुक्त्वा रविं ब्रह्मा विश्वकर्माणमब्रवीत्॥  
प्रवर्तस्वत्वं मार्तंडं स्वरूपं तत्सुशोभनम्॥५॥

ततो ब्रह्मसमादेशाद्भूमिमारोप्य भास्करम्॥  
रूपं निर्वर्तयामास विश्वकर्मा शनैःशनैः॥६॥

ततस्तुष्टाव तं ब्रह्मा सर्वदेवगणैः सह॥  
गुह्यैर्नानाविधैः स्तोत्रैर्वेदवेदांगपारगैः॥७॥

स्वस्तितेऽस्तु जगन्नाथ धर्मवर्षहिमाकर॥  
शांतिस्ते सर्वलोकानां देवदेव दिवाकर॥८॥

ततो रुद्रश्च विष्ण्वाद्यांः स्तुवंतस्तं दिवाकरम्॥  
तेजस्तेवर्धतां देवलिख्यतेऽपि दिवस्पते॥९॥

इंद्रश्चागत्य तं देवं लिख्यमानमथास्तुवत्॥  
जयदेव जयस्वेतितत्त्वदोऽसि जगत्पते॥१०॥

ऋषयस्तु ततः सप्तविश्वामित्रपुरोगमाः॥  
तुष्टुवुर्विविधैः स्तोत्रैःस्वस्तिस्वस्तीतिवादिनः॥११॥

वेदोक्ताभिरथाशीर्भिर्वालखिल्याश्चतुष्टुवुः॥  
त्वं नाथमोक्षिणां मोक्षोध्येयस्त्वं ध्यानिनामपि॥१२॥

त्वंगतिः सर्वभूतानां त्वयिसर्वं प्रतिष्ठितम्॥  
प्रजाभ्यश्चैव देवेशशं नोऽस्तु जगतः पते॥१३॥

त्वत्तोभवति वै नित्यं जगत्संलीयते त्वयि॥  
त्वमेकस्त्वं द्विधा चैव त्रिधाचत्वं न संशयः॥१४॥

त्वयैकेन जगत्सृष्टं त्वयैकेन प्रबोधितम्॥  
ततो विद्याधरगणा यक्षराक्षसपन्नगाः॥१५॥

कृतांजलिपुटाः सर्वे शिरोभिः प्रणतारविम्॥  
ऊचुरेवंविधा वाचो मनः श्रोत्रसुखप्रदाः॥१६॥

सह्यंभवतुते तेजो भूतानां भूतभावन॥  
हाहा हूहूस्ततश्चैव तुंबुरुर्नारदस्तथा॥॥१७॥

उपगातुं समारब्धागामुच्चैः कुशला रविम्॥  
षड्जमध्यमगांधारग्रामत्रयविशारदाः॥१८॥

मूर्च्छनाभिस्ततश्चैव तथा धैवतपंचमैः॥  
नानानुभावमंद्रैश्चअर्धमंद्रैस्तथैव च॥१९॥

त्रिःसाधनैः प्रकारैस्तु वाद्यतालसमन्वितैः॥  
विश्वाची च घृताची च उर्वशी च तिलोत्तमा॥२०॥

मेनका सहजन्या च रंभा चाप्सरसां वरा॥  
हावभावविलासैश्च कुर्वन्त्योऽभिनयान्बहून्॥२१॥

ततोऽतीव कलंगेयं मधुरं च प्रवर्तते॥  
सर्वेषां देवसंघानां मनः श्रोत्रसुखप्रदम्॥२२॥

प्रवाद्यं तु ततस्तत्र वीणावंशादि सुव्रत॥  
पणवाः पुष्कराश्चैव मृदंगाः पटहास्तथा॥२३॥

देवदुंदुभयः शंखाः शतशोऽथ सहस्रशः॥  

गायद्भिश्चैव गंधर्वैर्नृत्यद्भिश्चाप्सरोगणैः॥२४॥

तूर्यवादित्रघोषैश्च सर्वं कोलाहलीकृतम्॥  
ततः कृतैः करपुटैः पद्मकुड्मलसन्निभैः॥२५॥

ललाटोपरि विन्यस्तैः प्रणेमुः सर्वदेवताः॥  
ततः कोलाहले तस्मिन्त्सर्वदेवसमागमे॥२६॥

तेजसः शातनं चक्रे विश्वकर्मा शनैः शनैः॥२७॥

इति हिमजलधर्मकालहतो र्हरेकमलासनविष्णुसंस्तुतस्य॥  

तदुपरि लिखनं निशम्य भानो र्व्रजतिदिवाकर लोकमायुषोंते॥२८॥

 इति श्रीभविष्ये महापुरणे ब्राह्मेपर्वणि सप्तमीकल्पे विश्वकर्मकृतसूर्यतेजः शातनं नामैकविंशोत्तरशततमोऽध्यायः॥१२१॥छ॥

**शतानीकउवाच॥**

तस्मिन्काले समारूढो लिख्यमानो दिवस्पतिः।  
ब्रह्मादिभिः स्तुतो देवैर्यथा वै तद्वदस्वमे॥१॥

**सुमंतुरुवाच॥॥**

शृणुष्वैकमना राजन्यथा देवोदिवस्पतिः॥  
ब्रह्मादिभिः स्तुतो देवैर्ऋषिभिश्च पुरानघ॥२॥

प्रयत्नतः प्रणतहितानुकंपिने स्वरूपतो लोकविभाविने नमः॥  
दिवस्पते कमलकुलबबोधिने नमस्तमः पटलपटावपाटिने॥३॥

पावनातिशयपुण्यकर्मणे नैककामविभवप्रदायिने॥  
भासुरामलमयूखमालिने सर्वलोकहितकारिणे नमः॥४॥

अजाय लोकत्रयभावनाय भूतात्मने गोपतये प्रियाय॥  
नमो महाकारुणिकोत्तमाय सूर्याय लोकत्रयभावनाय॥५॥

विवस्वते ज्ञानकृतांतरात्मने जगत्प्रतिष्ठाय जगद्धितैषिणे॥  
स्वयंभुवे लोकसमस्तचक्षुषे सुरोत्तमायामिततेजसे नमः॥६॥

क्षयमुद्यायमौलिमणे सुरगणजग-  
स्त्वमहितैस्त्वमूरुमयूखसहस्रतपः॥  

जगतिविभोवतमसितुदंवनतिमिरासवपावन  
मदाद्भवति विलोहितविग्रहतातिमिरविना-  
शिनमुग्र सुतरं त्रिभुवनभावनभाप्रकारैः(१) ॥७॥

रथमारुह्य समामयं भ्रमसि सदाजगतोहि तदा॥  
इत्येवं संस्तुतोदेवो भास्करो वेधसापुरा॥८॥

दैवतैश्च महाबाहो शिवविश्वादिभिर्नृप॥९॥

 इति श्रीभविष्ये महापुराणे ब्राह्मेपर्वणि सप्तमीकल्पे आदित्यस्तवो नाम द्वाविंशोत्तरशततमोऽध्यायः॥१२२॥छ॥

**शतानीक उवाच॥**

भूयोऽपि कथयस्वेमां कथां सूर्यसमाश्रिताम्॥  
न तृप्तिमधिगच्छामि शृण्वन्नेतां कथां मुने॥१॥

**॥सुमंतुरुवाच॥॥**

भास्करस्य कथां पुण्यां सर्वपापप्रणाशिनीम्॥  
वक्ष्यामि कथितां पूर्वं ब्रह्मणा लोककर्तृणा[^691]॥२॥

[^691]: "आर्षो नाभावः ।"

ऋपयः परिपृच्छंति ब्रह्मलोक पितामहम्॥  
तापिताः सूर्यकिरणैस्तेजसा संप्रमोहिताः॥३॥

**॥ऋषय ऊचुः॥॥**

**कोऽयं दीप्तोमहातेजा हविराशिसमप्रभः॥  
एतद्वेदितुमिच्छामः प्रभावोऽस्यकुतः प्रभो॥४॥**

**ब्रह्मोवाच॥**

**तमोभूतेषु लोकेषु नष्टे स्थावरजंगमे॥  
प्रवृत्ते गुणहेतुत्वे पूर्वं बुद्धिरजायत॥५॥**

**अहंकारस्ततो जातो महाभूतप्रवर्तकः॥  
वाय्वग्निरापः खं भूमिस्ततस्त्वंडमजायत॥६॥**

**तस्मिन्नंड इमेलोकाः सप्त वै संप्रतिष्ठिताः॥  
पृथ्वी च सप्तभिर्द्वीपैः समुद्रैश्चापि सप्तभिः॥७॥**

**तत्रैवावस्थितो ह्यासमहं विष्णुर्महेश्वरः॥  
प्रमूढास्तमसा सर्वे प्रध्याता ईश्वरं परम्॥८॥**

**ततो भिंद्यमहातेजः प्रादुर्भूतं तमोनुदम्॥  
ध्यानयोगेन चास्माभिर्विज्ञातुं सवितुस्तथा॥९॥**

**ज्ञात्वा च परमात्मानं सर्व एव पृथक्पृथक्॥  
दिव्याभिः स्तुतिभिर्देवं संस्तोतुमुपचक्रमुः॥१०॥**

**आदिदेवोऽसि देवानामीश्वराणांत्वमीश्वरः॥  
आदिकर्तासि भूतानां देवदेव सनातन॥११॥**

**जीवनं सर्वसत्वानां देवगंधर्वरक्षसाम्॥  
मुनिकिन्नरसिद्धानां तथैवोरगपक्षिणाम्॥१२॥**

**त्वं ब्रह्मा त्वं महादेवस्त्वं विष्णुस्त्वं प्रजापतिः॥  
वायुरिंद्रश्चसोमश्चविवस्वान्वरुणस्तथा॥१३॥**

**त्वं कालः सृष्टिकर्ता च हर्ता कर्ता प्रभुस्तथा॥  
सरितः सागराः शैलाविद्युदिंद्रधनूंषि च॥१४॥**

**प्रलयः प्रभवश्चैव व्यक्ताव्यक्तः सनातनः॥  
ईश्वरात्परतोविद्या विद्यायाः परतः शिवः॥१५॥**

**शिवात्परतरो देवस्त्वमेव परमेश्वर॥  
सर्वतः पाणिपादस्त्वं सर्वतोऽक्षिशिरोमुखः॥१६॥**

**सहस्रांशुस्त्वं सदा देव सहस्रकिरणस्तथा॥  
भूरादिभूर्भुवःस्वश्चमहर्जनस्तपस्तथा॥१७॥**

**प्रदीप्तं दीप्तिमन्नित्यं सर्वलोकप्रकाशकम्॥  
दुर्निरीक्ष्यं सुरेंद्राणां यद्रूपं तस्य ते नमः॥१८॥**

**सुरसिद्धगणैर्जुष्टं भृग्वत्रिपुलहादिभिः॥  
शुभं परममव्यग्रं यद्रूपं तस्य ते नमः॥१९॥**

**पंचातीतस्थितं तद्वै दशैकादश एव च॥  
अर्धमासमतिक्रम्य स्थितं तत्सूर्यमंडले॥२०॥**

**तस्मै रूपायते देवप्रणेमुः सर्वदेवताः॥  
विश्वकृद्विश्वभूतं च विश्वानरसुरार्चितम्॥२१॥**

**विश्वस्थितमचिंत्यं च यद्रूपं तस्य ते नमः॥  
परं यज्ञात्परं देवात्परं लोकात्परं दिवः॥२२॥**

**दुरतिक्रमेति यः ख्यातस्तस्मादपि परंपरात्॥  
परमात्मेति विख्यातं यद्रूपं तस्य ते नमः॥२३॥**

**अविज्ञेयमचिंत्यं च अध्यात्मगतमव्ययम्॥  
अनादिनिधनं देवं यद्रूपं तस्य ते नमः॥२४॥**

**नमोनमः कारणकारणाय नमोनमः पापविनाशनाय॥  
नमोनमो वंदितवंदनाय नमोनमो रोगविनाशनाय॥२५॥**

**नमोनमः सर्ववरप्रदाय नमोनमः सर्वबलप्रदाय॥  
नमोनमो ज्ञाननिधे सदैव नमोनमः पंचदशात्मकाय॥२६॥**

**स्तुतः स भगवानेवं तेजसां रूपमास्थितः॥  
उवाच वाचं कल्याणीं**

को वरोवः प्रदीयताम्॥२७॥

तवातितेजसारूपं न कश्चित्सहते विभो॥  
सहनीयं भवत्वेतद्धिताय जगतः प्रभो॥२८॥

एवमस्त्विति गामुक्त्वा भगवान्त्सर्वकृत्स्वयम्॥  
लोकानां कार्यसिद्ध्यर्थं धर्मवर्षाहिमप्रदः॥२९॥

अतः सांख्याश्च योगाश्चये चान्ये मोक्षकांक्षिणः॥  
ध्यायन्ति ध्यानिनो नित्यं हृदयस्थं दिवाकरम्॥३०॥

सर्वलक्षणहीनोऽपि युक्तो वा सर्वपातकैः॥  
सर्वं तरति वै पापं देवकर्मसमाश्रितः॥३१॥

अग्निहोत्रं च वेदाश्च यज्ञाश्चबहुदक्षिणाः॥  
भानोर्भक्तिर्नमस्कारकलां नार्हति षोडशीम्॥३२॥

तीर्थानां परमं तीर्थं मंगलानां च मंगलम्॥  
पवित्रं च पवित्राणां तं प्रपद्ये दिवाकरम्॥३३॥

ब्रह्माद्यैः संस्तुतं देवैर्ये प्रपद्यंति[^692] भास्करम्॥  
निर्मुक्ताः किल्बिषैः सर्वैस्तेयान्ति रविमन्दिरम्॥३४॥

[^692]: "नमस्यंति - इ०पा० ।"

उपचर्यादिभिः साध्यो यथा वेदे दिवस्पतिः॥  
लोकानामिह सर्वेषां तथा देवो दिवाकरः॥३५॥

**॥शतानीक उवाच॥**

शरीरलिखनं सूर्ये कथं वै प्रतिपादितम्॥  
देवैः सऋषिभिर्वापि तन्ममाचक्ष्व सुव्रत॥३६॥

**॥सुमंतुरुवाच॥**

ब्रह्मलोके सुखासीनं ब्रह्माणं ते सुरा सुराः॥  
ऋषयः समुपागम्य[^693] इदमूचुः समाहिताः॥३७॥

[^693]: "तम् - इ०पा० ।"

भगवन्दैवतैः पुत्रोय एषदि विराजते॥  
तेनांधकारोनिकृतः सोयं जाज्वलितीति हि॥॥३८॥

अस्य तेजोभिरखिलं जगत्स्थावरजंगमम्॥  
नाशमायाति देवेश यथा क्लिन्नं नदीतटम्॥३९॥

वयं च पीडिताः सर्वे तेजसा तस्य मोहिताः॥  
पद्मश्चायं यथा म्लानो यो यं योनिस्तव प्रभो॥४०॥

दिवि भुव्यंतरिक्षे च शर्मनोपलभामहे॥  
तथा कुरु सुरज्येष्ठ यथा तेजः प्रशाम्यति॥४१॥

एवमुक्तः स भगवान्पद्मयोनिः प्रजापतिः॥  
उवाच भगवान्ब्रह्मा देवान्विष्णुपुरोगमान्[^694]॥४२॥

[^694]: "वैलक्षमानसान् - इ०पा० ।"

महादेवेन सहितानिंद्रेण च महात्मना॥  
तमेव शरणं देवं गच्छामः सहिता वयम्॥४३॥

ततस्ते सहिताः सर्वे ब्रह्मविष्ण्वादयः सुराः॥  
गत्वाते शरणं सर्वे भास्करं लोकभास्करम्॥४४॥

स्तोतुं प्रचक्रमुः सर्वे भक्तिनम्राः समंततः॥  
केशादिदेवताः सर्वे भक्तिभावसमन्विताः॥४५॥

**॥ब्रह्मविष्ण्वीशा ऊचुः॥**

नमोनमः सुरवर तिग्मतेजसे नमोनमः सुरवर संस्तुताय वै  

जडांधमूकान्वधिरान्सकुष्ठान् सश्चित्रिणोंऽधान्विविधव्रणावृतान्॥४६॥

करोषि तानेव पुनर्नवान्त्सदा अतो महाकारुणिकाय ते नमः॥  
यदौदरं ज्योतिरतित्वरन्महद्यदल्पतेजो यदपीह चक्षुषाम्॥४७॥

यदत्र यज्ञेष्वपनीतमाहितं

**तवैव तद्रूपमनेकतः स्थितम्॥  
सुरद्विषः सागरतोयवासिनः  
प्रचंडपाशासिपरश्वधायुधाः॥४८॥**

**समुच्छ्रितास्ते भुवि पापचेतसः  
प्रयांति नाशं तव देव दर्शनात्॥  
यतो भवांस्तीर्थफलं समस्तं  
यज्ञेषु नित्यं भगवानवस्थितः॥४९**

**नमो भवन्नत्र विचारणास्ति  
सदा समःशांतिकरो नराणाम्॥  
यच्चापि लोके तप उच्यते बुधै  
स्तत्ते महातेज उशंति पंडिताः॥५०॥**

**स्तुतः स भगवानेवं प्रजापतिमुखैः सुरैः॥  
अवधानं ततश्चक्रेश्रवणाभ्यां महीपते॥५१॥**

**स्तुवंति ते ततो भूयः शिवविष्णुपुरोगमाः॥  
कृत्वा मां पुरतः सर्वे भक्तिनम्राः समंततः॥५२॥**

**नमोनम स्त्रिभुवन[^695]भूतिदायिने  
क्रतुकिया सत्फलसंप्रदायिने॥  
नमोनमः प्रतिदिनकर्मसाक्षिणे  
सहस्रसंदीधितये नमो नमः॥५३॥**

[^695]: " त्रिभुवनभूरिदायिने-इ०पा०।"

**प्रसक्तसप्ताश्वयुजि क्षयाय  
ध्रुवैकरश्मिग्रथिने नमोनमः॥  
सवालखिल्याप्सरकिंनरोरगैः  
संसिद्धगंधर्वपिशाचमानुषैः॥५४॥**

**सयक्षरक्षोगणगुह्यकोत्तमैः  
स्तुतः सदा देव नमो नमस्ते॥  
यतो रसान्संक्षिपसे शरीरिणां  
गभस्तिभिर्हिमजलधर्मनिस्रवैः॥५५॥**

**जगच्च संशोषयसे सदैव  
अतोसिलोके जगतो विशोषणम्॥**

**॥ब्रह्मोवाच॥**

**ज्ञात्वा तेषामभिप्रायमुवाच भगवान्वचः[^696]॥५६॥**

[^696]: "वदतां वरः-इ०पा०।"

**लब्ध्वानुज्ञां ततः सर्वैसुराः संहृष्टचेतसः॥  
त्वष्टारं पूजयामासुर्मनोवाक्कायकर्मभिः॥५७॥**

**विश्वकर्मा तवादेशात्करोतु तव सौम्यताम्॥  
ततस्तु तेजसोराशिं सर्वकर्म विधानवित्॥५८॥**

**भ्रमिमारो पयामास विश्वकर्माविभावसुम्॥**  

**अमृतेनाभिषिक्तस्य तदा सूर्यस्य वै विभोः॥५९॥**

**तेजसः शातनंचक्रेविश्वकर्मा शनैः शनैः॥  
आजानुलिखितश्चासौ ससुरासुरपूजितः॥६०॥**

**नाभ्यनंदत्ततोदेव उल्लेखनमतः परम्॥  
ततः प्रभृति देवस्य चरणौ नित्यसंवृतौ॥६१॥**

**तापयन्ग्लापयंश्चैव युक्ततेजोऽभवत्तदा॥  
यच्चास्य शासितं तेजस्तेन चक्रं विनिर्मितम्॥६२॥**

**येन विष्णुर्जघानोग्रान्सदा वै दैत्यदानवान्॥  
शूलशक्तिगदावज्रशरासनपरश्वधान्॥६३**

**देवतानां ददौ कृत्वा विश्वकर्मा महामतिः॥  
त्रिदेवनिर्मितं स्तोत्रं संध्ययोरुभयोर्जपन्॥६४॥**

**कुलं पुनाति पुरुषो व्याधिभिर्न च पीड्यते॥  
प्रजावान्सिद्धकर्मा च जीवेत्साग्रंशरच्छतम्॥६५॥**

**पुत्रवान्धनवांश्चैव सर्वत्र चापराजितः॥  
हित्वापुरं भूतमयं गच्छेत्सूर्यमयं पुरम्॥६६**

**भूयोऽपि तुष्टुवुर्देवास्तथा देवर्षयो रविम्॥  
वाग्भिरित्थमशेषस्य त्रैलोक्यस्य समागताः॥६७॥**

**देवाऊचुः॥**

**नमस्ते[^697] रवि**

[^697]: "नमस्ते रुद्ररूपाय सामरूपाय वै नमः-इ०पा०।"

**रूपाय सोमरूपाय ते नमः॥  
नमो यजुःस्वरूपायाथर्वायां[^698] गिरसे नमः॥६८॥**

[^698]: "अथर्वशिरसे नमः-इ०पा०।"

**ज्ञानैकधाम[^699]भूताय निर्धूततमसे नमः॥  
शुद्धज्योतिः स्वरूपाय निस्तत्वायामलात्मने॥६९॥**

[^699]: "ज्ञानैकपादरूपाय-इ०पा०।"

**नमोखिलजगद्व्याप्तिस्वरूपायात्ममूर्तये॥  
सर्वकारणभूताय निष्ठायै ज्ञानचेतसाम्॥७०॥**

**नमोऽस्तुज्ञेयरूपाय[^700]प्रकाशे लक्षरूपिणे॥  
भास्कराय नमस्तुभ्यं तथा शब्दकृते नमः॥७१॥**

[^700]: "सूर्यस्वरूपाय-इ०पा०।"

**संसारहेतवे चैव[^701] संध्याज्योत्स्नाकृते नमः॥  
त्वं सर्वमेतद्भगवाञ्जगद्वै भ्रमति त्वया॥७२॥**

[^701]: "सर्वस्य हेतवे-इ०पा०।"

**भ्रमत्वाविद्धमखिलं ब्रह्माण्डं सचराचरम्॥  
त्वदंशुभिरिदं सर्वं संसृष्टं जायतेशुचि॥७३॥**

**क्रियते त्वत्करस्पर्शाज्जलादीनां पवित्रता॥  
होमदानादिको धर्मो नोपकाराय जायते॥७४॥**

**तावद्यावन्न संयोगी जगत्यत्र भवाञ्छुचिः॥  
प्रातर्होमं प्रशस्तं हि उदिते त्वयि जायते॥७५॥**

**ऋचोऽथ सकलाह्येता यजूंषि त्वं जगत्पते॥  
सकलानि च सामानि तपत्येवं जगत्सदा॥७६॥**

**ऋङ्मयस्त्वं जगन्नाथ त्वमेव च यजुर्मयः॥  
तथा साममयश्चैव ततो नाथ त्रयीमयः॥७७॥**

**त्वमेव ब्रह्मणोरूपं परं चापरमेव च॥  
मूर्तोऽमूर्तस्तथासूक्ष्मः स्थूलरूपतयास्थितः॥७८॥**

**निमेषकाष्ठादिमयः कालरूपक्षयात्मकः॥  
प्रसीदस्वेच्छयारूपं स्वतेजोमयमादिश॥७९॥**

**इत्थं संस्तूयमानस्तु[^702]देवैर्देवर्षिभिस्तथा॥  
मुमोच स्वं तदा तेजस्तेजसां राशिरव्ययः॥८०॥**

[^702]: "अपि देवैदिवाकरः-इ०पा०"

**यत्तस्य ऋङ्मयं तेजो भविता तेन मेदिनी॥  
यजुर्मयेनापि दिवं स्वयं साममयो रविः॥८१॥**

**शातितास्तेजसो भागाये च स्युर्दशपंच च॥  
तस्यैव तेन शर्वस्य कृतं शूलं महात्मना॥८२॥**

**चक्रं विष्णोर्वसूनां च शंकरस्य च दारुणम्॥  
षण्मुखस्य तथाशक्तिः शिबिका धनदस्य च॥८३॥**

**अन्येषां च सुरारीणां शस्त्राण्युग्राणि यानिवै॥  
यक्षविद्याधराणां च तानि चक्रे सविश्वकृत्॥८४॥**

**ततश्च षोडशं भागं बिभर्ति भगवान्रविः॥  
तत्तेजसः[^703] पंचदशशातिता विश्वकर्मणा॥८५॥**

[^703]: "आर्षं पुंस्त्वम् ।"

**ततः सुरूपदृग्भानुरुत्तरानगमत्कुरून्॥  
ददर्श तत्र संज्ञां च वडवारूपधारिणीम्॥८६॥**

**इत्येतन्निखिलं भानोः कथितमृषिसत्तमाः॥  
शृणुयाद्यो नरोभक्त्या अश्वमेधफलं लभेत्॥८७॥**

** इति श्रीभविष्ये महापुराणे ब्राह्मे पर्वणि सप्तमीकल्पे ब्रह्मर्षिसंवादे परिलेखवर्णनं नाम त्रयोविंशत्युत्तरशततमोऽध्यायः॥१२३॥छ॥**

**॥ब्रह्मोवाच॥**

**वक्ष्याम्यहं ते पुनरेवदिंडे सूर्यस्य सर्वप्रवरप्रधानम्॥  
व्योम्नः परं तिष्ठति यस्तुमग्नः स मुच्यते रुद्र इहापिदिंडी॥१॥**

**स्थित्वापुरा ब्रह्मशिरः किलासौ प्रगृह्य तत्तस्य शिरःकपालम्॥  
ततो ह्यसावाश्रममुत्तमं शिवो बहूदकैः पुष्पफलैः समृद्धम्॥२॥**

**नग्नो यदा दारुवनमृषीणां दृष्ट्वा च तं भैक्ष्यचरं सुरेशम्॥  
योषित्सुताः संक्षुभितास्तु सर्वा जग्मुर्हरं तमृषयः सुतुष्टाः॥३॥**

**सहन्यमानो ऋषिमुख्यसंघै र्गृहीतलोष्टैर्ऋषिदंडकाष्ठैः॥  
विहाय दिंडिः सतु तान्सुरर्षीं स्ततोरवेर्लोकमथाजगाम॥४॥**

**आगच्छमानं प्रमथास्तमूचुर्देवेश नित्यं भ्रमसे किमर्थम्॥  
सप्राह तान्पापविमोचनार्थमटामि तीर्थानि सुरालयांश्च॥५॥**

**तेभूय ऊचुः प्रमथास्तमेव मत्रैव तिष्ठस्वरवेः पुरस्तात्॥  
शुद्धिं तवैष प्रकरिष्यतीति शुद्धस्ततो यास्यसि रुद्रलोकम्॥६॥**

**इत्येवमुक्तः प्रमथैस्तु रुद्रस्तत्रैव तस्थारैवितोषणाय॥**  

**नग्नोजटीमुष्टिकपालपाणी रूपेणचैवाप्रतिमस्त्रिलोकम्॥७॥**

**उक्तः स तुष्टेन ततः सवित्राप्रीतोस्मि देवागमनात्तवाहम्॥  
मद्दर्शनादेव भवान्विशुद्धोदिंडीति नाम्ना भवितासि लोके॥८॥**

**अष्टादशैते प्रथमास्तु भानोश्चतुर्दशान्ये तु रवेरथस्थाः॥  
दौदेवते द्वौ च ऋषिप्रधानौ गंधर्वसर्पावपि तावदेव॥९॥**

**यक्षौ च सिद्धौ च निशाचरौ चादित्यात्मजावप्सरसांप्रधानौ॥  
वसंतिते ह्यस्तमुषश्च सूर्ये तेषामशीतिश्चतुरोत्तरासा॥१०॥**

**इत्यादिदेवप्रवरास्तु सर्वे धात्वर्थशब्दैश्च भवंतिसिद्धाः॥११॥**

**॥ऋषयऊचुः॥**

**विस्तराद्ब्रूहि मे ब्रह्मन्प्रवरान्धातुशब्दजन्॥  
यतश्चकौतुकं ब्रह्मन्नस्माकमिह जायते॥१२॥**  

**॥ब्रह्मोवाच॥**

**भूयस्तव प्रवक्ष्यामि दंडनायकपिंगलौ॥  
राज्ञस्रौषादयश्चान्ये दिग्देवा दिंडिनासह॥१३॥**

**मयासह समागम्य पुरा देवैर्विचारितम्॥  
एषकारुणिकः सूर्यो युध्यते दानवैः सह॥१४॥**

**तेतु लब्धवरा भूत्वा अमात्याद्या ह्यभीक्ष्णशः॥  
आदित्यं मन्यमानास्ते तपंतं हंतुमुद्यताः॥१५॥**

**तस्मात्तेषां विघातार्थं प्रवराश्च भवामहे॥  
अस्माभिः प्रतिरुद्धास्तेन द्रक्ष्यंति दिवाकरम्॥१६॥**

**संमंत्र्यैवं ततः स्कंदो वामपार्श्वे रवेःस्थितः॥  
दंडनायकसंज्ञस्तु सर्वलोकस्य स प्रभुः॥१७॥**

**उक्तश्च स तदार्केण त्वं प्रजादंडनायकः॥  
दंडनीतिकरो यस्मात्तस्मात्त्वं दंडनायकः॥१८॥**

**लिखतेयः प्रजानां च सुकृतं यच्च दुष्कृतम्॥  
अग्निर्दक्षिणपार्श्वे तु पिंगलत्वात्स पिंगलः॥१९॥**

**अश्विनौ वापि सूर्यस्य पार्श्वयोरुभयोः स्थितौ॥  
अश्वरूपात्समुपन्नौ तेन तावश्विनौ सुरौ॥२०॥**

**द्वारपालौ स्मृतौ तस्य राज्ञः श्रेष्टौ महाबलौ॥  
कार्तिकेयःस्मृतोराज्ञः श्रेष्ठश्चापि हरःस्मृ**

तः॥२१॥

राजदीप्तौ स्मृतो धातुर्नकारस्तस्य प्रत्ययः॥  
सुरसेनापतित्वेन सयस्माद्दीप्यते सदा॥२२॥

तस्मात्स कार्तिकेयस्तु नाम्नराज्ञ इति स्मृतः॥  
स्रुगतौ च स्मृतो धातुर्यस्य स प्रत्ययः स्मृतः॥२३॥

गच्छतीति रहस्तस्मात्पर्यायात्स्रौष उच्यते॥  
प्रथमं यद्भवेद्द्वारं धर्मार्थाभ्यां समाश्रितम्॥२४॥

तत्रैतौ संस्थितौ देवौलोकपूज्यौ द्विजोत्तमाः॥  
द्वितीयायां तु कक्षायामप्रधृष्टौ व्यवस्थितौ॥२५॥

पक्षिप्रेताधिपौ नाम्नास्मृतौ कल्माषपक्षिणौ॥  
वर्णस्य शबलत्वाच्च यमः कल्माष उच्यते॥२६॥

पक्षावस्येतियः पक्षीगरुडः परिकीर्तितः॥  
स्थितो दक्षिणतस्तस्य दंडहस्तसमन्वितः॥२७॥

उत्तरेण स्थितोऽर्कस्य कुबेरश्चविनायकः॥  
कुबेरो धनदो ज्ञेयो हस्तिरूपो विनायकः॥२८॥

कुत्सया कुप्यता शप्तं कुशरीरमजायत॥  
कुबेरः कुशरीरत्वात्सनाम्ना धनदः स्मृतः॥२९॥

नायकः सर्वसत्त्वानां तेन नायक उच्यते॥  
विविधं नयते यस्मात्सतु तस्माद्विनायकः॥३०॥

रैवतश्चैव दिंडिश्चतौ रवेः पूर्वतः स्थितौ॥  
ततो दिंडिः स्मृतो रुद्रो रवेतस्तनयो रवेः॥३१॥

प्लुतं गच्छत्यसौ यस्मात्सर्वलोकनमस्कृतः॥  
रेवृप्लवगतौ धातूरेवतस्तेन स स्मृतः॥३२॥

डीङ्गतावस्य[^704]वैधातोर्दिंडिशब्दो निपात्यते॥  
डयतेऽसौ[^705] सदा दिंडीतेन दिंडी प्रकीर्तितः॥३३॥

[^704]: "ऋगतावस्य वै धातुः-इ०पा०।"

[^705]: "ऋच्छतीति-इ०पा०।"

इत्येते प्रवराः प्रोक्ताधात्वर्था नैगमैः शुभैः॥  
एषां संक्षेपतो भूयः संख्यावो निगदामि वै॥३४॥

अश्विनौ तौ ततो ज्ञेयौ दंडनायक पिंगलौ॥  
तौ सूर्यद्वारपौज्ञेयौ राज्ञस्रौषौ ततः स्मृतौ॥३५॥

रेवतश्चैव दिंडिश्चइत्येते प्रवरा मया॥  
अष्टादश समाख्याताः संक्षेपात्संख्यामया॥३६॥

इत्येभिर्नामभिस्त्वन्ये दानवानां जिघांसया॥  
परिवार्य स्थिताः सूर्यं नानाप्रहरणायुधाः॥३७॥

सरूपाश्चान्यरूपाश्च विरूपाः कामरूपिणः॥  
परिवार्य स्थिताः सूर्यं गरुडश्च महाबलः॥३८॥

धातुर्दिविति वै प्रोक्तो क्रीडायां स तु उच्यते॥  
क्रीडंते दिवि वै यस्मात्तस्मात्ते देवताः स्मृताः॥३९॥

ऋचो यजूंषि सामानि यान्युक्तानीह वै मया॥  
नानारूपैः स्थितान्येव रवेस्तानि समंततः॥४०॥

**॥सुमंतुरुवाच॥**

इत्येवमुक्तवान्ब्रह्मा ऋषीणां पृच्छतां पुरा॥  
ते श्रुत्वाराध्य देवेशं संसिद्धादिवि संस्थिताः॥४१॥

 इति श्री भविष्ये महापुराणे ब्राह्मे पर्वणि सप्तमीकल्पे ब्रह्मर्षिसंवादे प्रवरवर्णनं नाम चतुर्विंशत्युत्तरशततमोऽध्यायः॥१२४॥छ॥

**॥शतानीक उवाच॥**

यदेतद्दृश्यते व्योम सूर्यस्य पुरतोद्विज॥

तदुच्यते किमात्मा च कथंभूतश्च कथ्यताम्॥१॥

**सुमंतुरुवाच॥**

हंतव्योम प्रवक्ष्यामि सूर्यप्रहरणं शुभम्॥  
यदात्मकं हि यत्प्रोक्तं यथा वसंति देवताः॥२॥

पुरस्ताच्च चतुःशृंगं तद्व्योमायतनं रवेः॥  
व्योमशब्दं चतुःशृंगं सर्वदेवमयं चयत[^706]्॥३॥

[^706]: "तत्-इ०पा०।"

गैरिकार्णवसंभूतं यदंतर्गर्भमाश्रितम्॥  
तत्रोत्पन्नमिदं व्योमकलेर्व्योम महीस्मृता॥४॥

वरुणस्य यथापाशो हुंकारो वेधसो यथा॥  
विष्णोश्चापि यथा चक्रंत्रिशूलं त्र्यंबकस्य च॥५॥

इंद्रस्य च यथा वज्रं रविर्व्योमरवेः स्मृतम्॥  
तस्मिन्व्योम्नि त्रयस्त्रिंशत्कोडंतो यज्ञियाः सुराः॥६॥

हरश्चवर्षशुद्धश्च त्र्यंबकश्चापराजितः॥  
वृषाकपिश्च शंभुश्च कपर्दी रैवतस्तथा॥७॥

ईश्वरो भुवनश्चैते रुद्रा एकादशस्मृताः॥  
आदित्यानांच नामानि विष्णोश्चक्रस्य दीयताम्॥८॥

अर्यमा च तथा मित्रो भगोऽथ वरुणस्य च॥  
विवस्वान्त्सविता चैव पूषात्वष्टा तथैव च॥९॥

अंशो भगश्चातितेजा आदित्याद्वादश स्मृताः॥  
ध्रुवोधरश्च सोमश्च आपश्चैवाऽनिलोनलः॥१०॥

प्रत्यूषश्च प्रभासश्चवसवोऽष्टौ प्रकीर्तिताः॥  
नासत्यश्चैव दस्रश्चस्मृतौ द्वावश्विनावुभौ॥११॥

विश्वेदेवान्प्रवक्ष्यामि नामतस्तान्निबोधत॥  
क्रतुर्दक्षो वसुः सत्यकालकामौ धृतिः कुरुः॥१२॥

शंकुमात्रो वामनश्चविश्वेदेवा दशस्मृताः॥  
वर्तमाना इमेदेवा भविष्यानंतरे शृणु॥१३॥

यमाश्चतुषिता[^707]श्चैव वसवो[^708]वशवर्तिनः॥  
सत्याश्च भूतरजसः साध्याश्च तदनंतराः॥१४॥

[^707]: "रुषिताश्चैव-इ०पा०।"

[^708]: "तथैव वशवर्तिनः-इ०पा०।"

षट्सुमन्वं तरेष्वेवं देवाद्वादशद्वादश[^709]॥  
पारावतास्तथाचान्ये ते ह्यासंस्तुषितैः सह॥१५॥

[^709]: "वै स्मृताः-इ०पा०।"

साध्यान् देवान्प्रवक्ष्यामि नामतस्तान्निबोधमे॥  
मनोऽनुमेता प्राणश्च नरो नारायणस्तथा॥१६॥

वृत्तिर्लवो मनुश्चैव समोधर्मश्च[^710]वीर्यवान्॥  
वित्तस्वामी प्रभुश्चैव साध्या द्वादशकीर्तिताः॥१७॥

[^710]: "हंसो धर्मश्च-इ०पा०।"

एते यज्ञभुजोदेवाः सर्वलोकेषु पूजिताः॥  
अदित्यामेवते धीरकश्यपस्यात्मजाः स्मृताः॥१८॥

विश्वे च वसवः साध्या विज्ञेया धर्मसूनवः॥  
एवं धर्मसुतः सोमस्तृतीयो वसुरिष्यते॥१९॥

धर्मोपि ब्रह्मणः पुत्रः पुराणे निश्चयंगतः॥  
अथ चेंद्रान्वसूंश्चैव नामभिश्च निबोध मे॥२०॥

स्वायंभुवो मनुः पूर्वं ततः स्वारोचिषः स्मृतः॥  
उत्तमस्तामसश्चैव रैवतश्चाक्षुषस्तथा॥२१॥

इत्येते षडतिक्रांताः सप्तमः सांप्रतो मनुः॥  
वैवस्वतेति विज्ञेयो भविष्याः सप्तचापरे॥२२॥

एषामाद्योर्कसावर्णिर्ब्रह्मसावर्णिरेव च॥  
तस्माच्च भवसावर्णिर्धर्मसावणैिरित्युत॥२३॥

पंचमो दक्षसावर्णिःसावर्णिः[^711] पंचकीर्तिताः॥  
रौच्यो भौव्यश्च द्वावन्यावित्येते मनवः स्मृताः॥२४॥

[^711]: "एकवचनमार्षम्।"

इंद्रस्तु विष्णुभुग्ज्ञेयो विद्युतिस्तदनंतरम्॥  
विभुः प्रभुश्चैव शिखी तथैव च मनोजवः॥२५॥

ओजस्वी सांप्रतस्त्विंद्रो बलिर्भाव्यस्ततः परम्॥  
अद्भुतस्त्रिदिवश्चैव दशमस्त्विंद्र उच्यते॥२६॥

सुसात्विकश्[^712]चकीर्तिश्चशतधामा[^713]दिवस्पतिः॥  
इति भूता भविष्याश्च इंद्रा ज्ञेयाश्चतुर्दश॥२७॥

[^712]: "सुशंतिश्च सुकीर्तिश्च-इ०पा०।"

[^713]: "यातुधानो-इ०पा०।"

कश्यपोऽत्रिर्वसिष्ठश्च भरद्वाजश्चगौतमः॥  
विश्वामित्रो जमदग्निः सप्तैते ऋषयः स्मृताः॥२८॥

अतः परं प्रवक्ष्यामि मरुतोऽग्निपरिग्रहान्॥  
प्रवहोथावदश्चैव उद्वहः संवहस्तथा॥२९॥

विवहो निवहश्चैव परिवाहस्तथैव च॥  
अंतरिक्षचराह्ये[^714]ते पृथङ्मार्गविसारिणः॥३०॥

[^714]: "अंतरिक्षवहाः-इ०पा०।"

सूर्योऽग्निश्चशुचिर्नाम्नावैद्युतः पावकः स्मृतः॥  
निर्मंथपवमानोऽग्निस्त्रयः प्रोक्ता इमेग्नयः॥३१॥

अग्नीनां पुत्रपौत्रास्तु चत्वारिंशत्तथैव तु॥  
मरुतामपि सर्वेषां विज्ञेयाः सप्तसप्तकाः॥३२॥

ऋतुः संवत्सरोऽह्यग्निर्ऋतवस्तस्य जज्ञिरे॥  
ऋतुपुत्राश्चवै पंच इति सर्गः सनातनः॥३३॥

संवत्सरस्तु प्रथमो द्वितीयः परिवत्सरः॥  
इद्वत्सरस्तृतीयस्तु चतुर्थस्त्वनुवत्सरः॥३४॥

पंचमोवत्सरस्तेषामित्येवं पंच ते स्मृताः॥  
तेषु संवत्सरो ह्यग्निः सूर्यस्तु परिवत्सरः॥३५॥

सोम इद्वत्सरस्तेषां वायुश्चैवानुवत्सरः॥  
रुद्रस्तु वत्सरोज्ञेयः पंचैता[^715]युगदेवताः॥३६॥

[^715]: "पंचाब्दा ये युगात्मकाः-इ०पा०।"

आर्तवाः पितरो ज्ञेया ये जाताः क्रतुसूनवः॥  
पितामहास्तु विज्ञेयाः पंचाब्दा ब्रह्मणः सुताः॥३७॥

सौम्या बर्हिषदश्चैव अग्निष्वात्ताश्चयेत्रयः॥  
एते वै पितरस्तेषां ये जीवत्पितृका नराः॥३८॥

आदित्यश्चैव सोमश्च लोहितांगो बुधस्तथा॥  
बृहस्पतिश्च शुक्रश्च तथा हेलिसुतश्च यः॥३९॥

उपरागः शिखोचोभौ नवैतेनु ग्रहाः स्मृताः॥  
त्रैलोक्यस्यत्विमेनित्यं भावाभावनिवेदकाः॥४०॥

आदित्यश्चैव सोमश्च द्वावेतौ मंडलग्रहौ॥  
राहुश्छायाग्रहस्तेषां शेषास्ताराग्रहाः स्मृताः॥४१॥

नक्षत्राधिपतिः सोमो ग्रहराजो दिवाकरः॥  
पठ्यते चाग्निरादित्य उदकश्चंद्रमाः स्मृतः॥४२॥

आदित्यः पठ्यते ब्रह्मा विष्णुस्तेषां तु चंद्रमाः॥  
महेश्वरस्तु विज्ञेयस्तृतीयस्तारकग्रहः॥४३॥

कश्यपस्य सुतः सूर्यः सोमो धर्मसुतः स्मृतः॥  
देवासुरगुरूद्धौतु नामतस्तौ महाग्रहौ॥४४॥

प्रजापतिसुतावेतावुभौ शुक्रबृहस्पती॥  

बुधः

सोमात्मजः श्रीमाञ्छनी रविसुतः स्मृतः॥४५॥

सिंहिकायाः सुतो राहुः केतुस्तु ब्रह्मणः सुतः॥  
सर्वेषां च ग्रहाणां हि अधस्ताच्चरते रविः॥४६॥

ततो दूरं स्मृतं तावद्विधोर्नक्षत्रमण्डलम्॥  
नक्षत्रेभ्यः कुजबुधौ श्वेताह्वस्तदनंतरम्॥४७॥

तस्मान्माहेश्वरश्चोर्द्ध्वंधिषणस्तदनन्तरम्॥  
कृष्णश्चोर्ध्वं ततस्तस्मादथ चित्रशिखंडिजः॥४८॥

एषामेवक्रमः प्रोक्तश्चासक्तस्त्रिदिवं ध्रुवे॥  
आदित्यनिलयोराहुः कदाचित्सोममार्गगः॥४९॥

सूर्यमंडल[^716]संस्थस्तु शिखी सर्पति सर्वदा॥  
नवयोजनसाहस्रो विस्तारो भार्गवस्य[^717]तु॥५०॥

[^716]: "सोममंडल-इ०पा० ।"

[^717]: "ब्राह्मणस्य तु- इ०पा०।"

द्विगुणः सूर्यविस्ताराद्विस्तारः शनिनःस्मृतः॥  
त्रिगुणं[^718] मंडलं ज्ञेयं नाक्षत्रं विस्तराद्विधोः॥५१॥

[^718]: "द्विगुणम् - इ०पा० ।"

नक्षत्रमंडलात्तत्र पादहीनो बृहस्पतिः॥  
बृहस्पतेः पादहीनः शुक्रोंगारक एव हि॥५२॥

विस्तारो मंडलानां तु पादहीनस्तयोर्बुधः॥  
बुधतुल्यानि ऋक्षाणि सर्वऋक्षाणि यानि तु॥५३॥

योजनान्यर्धमात्राणि तेभ्यो ह्रस्वं न विद्यते॥  
राहुः सूर्यप्रमाणश्च कदाचित्सोमसंनिभः॥५४॥

नक्षत्रग्रहमानस्तु[^719] केतुस्त्वनियतः स्मृतः॥  
अविज्ञातगतिश्चैव चंचलत्वान्नराधिप॥५५॥

[^719]: "तस्माद्ग्रहणमात्रं तु - इ०पा० ।"

तथा लक्षितरूपस्तु बहुरूपधरो हि सः॥  
भूर्लोकः पृथिवी भोक्ता अंतरिक्षं भुवः स्मृतम्॥५६॥

स्वर्लोकस्त्रिदिवं ज्ञेयं शेषादूर्ध्वं यथाक्रमम्॥  
भूपतिस्तु सदात्वग्निस्तेनासौ भूपतिः स्मृतः॥५७॥

वायुर्नभस्पतिस्तेन तथासूर्यो दिवस्पतिः॥  
गंधर्वाप्सरसश्चैव गुह्यकाः सिद्धराक्षसाः॥५८॥

भूर्लोकवासिनः सर्वे अंतरिक्षचराञ्छृणु॥  
मरुतः सप्तमस्कंधे रुद्रास्तत्रैव चाश्विनौ॥५९॥

आदित्या वसवः सर्वे तथैव च गवां गणाः॥  
चतुर्थे तु महर्लोके वसंते कल्पवासिनः॥६०॥

प्रजानां पतिभिः सर्वैः सहिताः कुरुनंदन॥  
जनलोके पंचमे च वसंते भूमिदाः सदा॥६१॥

ऋतुः सनत्कुमाराद्या वैराजश्चतथाश्रयाः॥  
सत्यस्तु सप्तमे लोके ह्यपुनर्मार्गगामिनाम्॥६२॥

ब्रह्मलोकः समाख्यातोह्यप्रतीघातलक्षणः॥  
इतिहासविदो यत्र क्रीडंते कुलनंदन॥६३॥

शृण्वंति च पुराणानि ये सदा भीमनंदन॥  
महीतलात्सहस्राणां शतादूर्ध्वं दिवाकरः॥६४॥

शतयोजन[^720]कोट्यस्तु भूमेरूर्ध्वं ध्रुवः स्थितः॥  
ततो विंशतिलक्षस्तु त्रैलोक्योत्सेध उच्यते॥६५॥

[^720]: "सप्तयोजन - इ०पा० ।"

द्विगुणैस्तु सहस्रैस्तु योजनानां शतेषु च॥  
लोकांतरमथो चैवं ध्रुवादूर्ध्वंविधीयते॥६६॥

देवदानवगंधर्वायक्षराक्षसपन्नगाः॥  
भूताविद्याधराश्चैव अष्टौते देवयोनयः॥६७॥

यस्मिन्व्योम्नित्विमे लो

काः सप्त वै संप्रतिष्ठिताः॥  
मरुतः पितरोह्येते तस्मिन्नेवाग्नयो ग्रहाः॥६८॥

यास्त्वप्येताः समाख्याता मयाष्टौ देवयोनयः॥  
मूर्ताश्चामूर्तयश्चैव सर्वास्ता व्योम्नि संस्थिताः॥६९॥

एवंविधमिदं व्योम सर्वव्योममयं स्मृतम्॥  
सर्वदेवमयं चैव सर्वग्रहमयं तथा॥७०॥

तस्माद्यो ह्यर्चयेद्व्योम तेन सर्वेऽर्चिताः सुराः॥  
तस्मात्सर्वप्रयत्नेन शुभार्थी व्योममर्चयेत्॥७१॥

यस्त्वर्चते सदा व्योमभक्त्या श्रद्धासमन्वितः।  
वृषध्वजसदो राजन्सगच्छेन्नात्र संशयः॥७२॥

 इति श्रीभविष्ये महापुराणेब्राह्मे पर्वणि सप्तमिकल्पे व्यामेमाहात्म्ये भुवनकोशवर्णनं नाम पंचविंशत्युत्तरशततमोऽध्यायः॥१२५॥छ॥

**॥सुमंतुरुवाच॥**

आकाशं खं दिशोव्योम अंतरिक्षं नभोऽवरम्॥  
पुष्करं गगनं मेरुर्विपुलं च बिलं तथा॥१॥

आपोछिद्रं तथा शून्यं तमो वै रोदसी तथा॥  
नामान्येनानितेव्योम्नः कीर्तितानि महीपते॥२॥

लवणक्षीरदध्यम्लघृत मध्विक्षवस्तथा॥  
स्वादूदकश्च सप्तैते समुद्राः परिकीर्तिताः॥३॥

हिमवान्हेमकूटश्च निषधोनील एव च॥  
श्वेतश्च शृंगवांश्चैव षडेते वर्ष पर्वताः॥४॥

मध्यसंस्थस्तथैतेषां महाराजतपर्वतः॥  
माहेन्द्री चाप्यथाग्नेयी याम्या च नैर्ऋती तथा॥५॥

वारुणीचाथ वायव्यासौम्यैशानी तथैव च॥  
एताः पुर्यस्तु देवानां तथोपरि समाश्रिताः॥६॥

पृथिव्यां तु स्थितो वीरलोकालोकस्तु पर्वतः॥  
ततश्चंडकपालं तु तस्मात्तत्परतस्तु यः॥७॥

ततोऽग्निर्वायुराकाशं ततो भूतादिरुच्यते॥  
ततो महानहंकारः प्रकृतिः पुरुषस्ततः॥८॥

पुरुषादीश्वरो ज्ञेय ईश्वरेणावृतं जगत्॥  
ईश्वरो भगवान्भानुस्तेनेदं पूरितं जगत्॥९॥

सहस्रांशुर्महातेजाश्चतुर्बाहुर्महाबलः॥  
ऊर्ध्वमप्यथलोकास्तु प्राङ्मया ये प्रकीर्तिताः॥१०॥

भूयस्तान्त्संप्रवक्ष्यामि अंडावरणकारकान्॥  
भूर्लोकस्तु भुवर्लोकस्तृतीयः परिकीर्तितः॥११॥

महर्जनस्तपः सत्यः सप्तलोकाः प्रकीर्तिताः॥  
ततस्त्वं[^721]डकपालं तु तस्माच्च परतस्तपः॥१२॥

[^721]: "अंडकटाहं तु-इ०पा०।"

ततोऽग्निर्वायुराकाशं ततो भूतादिरुच्यते॥  
ततो महान्प्रधानश्च प्रकृतिः पुरुषस्ततः॥१३॥

पुरुषादीश्वरो ज्ञेय ईश्वरेणावृतं जगत्॥  
भूमेरधस्तात्सप्तैव लोकानभिमताञ्छृणु॥१४॥

तलः सुतलस्पातालः तलातलस्तथातलः॥  
वितलश्च कुरुश्रेष्ठ सप्तमश्च रसातलः॥१५॥

ततोऽग्निर्वायुराकाशं ततो भूतादिरुच्यते॥  
ततो महान्प्रधानश्च प्रकृतिः पुरुषस्ततः॥१६॥

पुरुषादीश्वरो

ज्ञेय ईश्वरेणावृतं जगत्॥  
एवं मेरोः प्रमाणं तु सर्वमेतत्प्रकीर्तितम्॥१७॥

चतुरस्रश्चतुःशृंगः समेरुः कांचनः शुभः॥  
पृथिव्यां संस्थितो मध्ये सिद्धगंधर्वसेवितः॥१८॥

चतुर्भिः कांचनैः शृंगैर्दिव्यैर्दिवमिवोल्लिखन्॥  
योजनानां सहस्राणि चतुराशीतिरुच्छ्रितः॥१९॥

प्रविष्टः षोडशाधस्तादष्टाविंशति विस्तृतः॥  
विस्तारस्त्रिगुणश्चास्य परिणाहस्ततः स्मृतः॥२०॥

तस्य सौमनसं नाम शृंगमेकं तु कांचनम्॥  
द्वितीयं पद्मरागाभं ज्योतिष्कं नामनामतः॥२१॥

तृतीयं नामतश्चित्रं सर्वदेवमयं शुभम्॥  
चतुर्थं राजतं शुक्लंचंद्रौजसमितिस्मृतम्॥२२॥

यत्तुसौमनसं नाम शृंगं गांगेयमुच्यते॥  
तदेव चोदयं नाम्ना यत्रोद्यन्दृश्यते रविः॥२३॥

उत्तरेण परिक्रम्य जंबूद्वीपं दिवाकरः॥  
दृश्यो भवति भूतानां शिखरं च समास्थितः॥२४॥

कांचनस्य च शैलस्य तेजसार्कस्य चाहृते॥  
उभे संध्ये प्रकाशेते आताम्रे पूर्वपश्चिमे॥२५॥

शृंगे सौमनसे सूर्य उत्तिष्ठत्युत्तरायणे॥  
ज्योतिषे दक्षिणे चापि विषुवे मध्यतस्तयोः॥२६॥

ईशेंद्रोद्रि[^722]श्चईशान्यां तथाग्निः पूर्वदक्षिणे॥  
नैर्ऋतेऽपि ततो ज्ञेया वायव्येमरुतस्तथा॥२७॥

[^722]: "तस्मिन्सौमनसे शृंगे-इ०पा०।"

मध्ये तु कंजजः साक्षाद्ग्रहाज्योतींषि चैव हि॥  
आदित्यस्तेन रूपेण तस्मिन्व्योम्नि प्रतिष्ठितः॥२८॥

इदं देवमयं व्योम तथा लोकमयं स्मृतम्॥  
पूर्वकोणस्थिते शृंगे स्थितः शुक्रोमहीपते॥२९॥

हेलिजश्चापरे ज्ञेयो धननाथस्तथापरे॥  
सोमश्चापि चतुर्थे तु स्थितः शृंगे जनाधिप॥३०॥

मध्ये केशास्थितोराजन्हुंकारश्च पिनाकिनः॥  
शृंगे पूर्वोत्तरे राजन्स्थितो देवोविधुक्षये[^723]॥३१॥

[^723]: "विधुक्षयः-इ०पा०।"

ततःस्थितो महादेवो गोपेतिलार्के पूजितः॥  
पूर्वाग्नेयीस्थिते शृंगे स्थितो वै शांडिलः सुतः॥३२॥

ततः स्थितोमहातेजाः कीनाशो हेलिनंदनः॥  
स्थितो वै नैर्ऋते शृंगे विरूपाक्षोमहाबलः॥३३॥

तस्मादनंतरो देवः स्थितो वै यादसां पतिः॥  
ततः स्थितो महातेजावीरमित्रो महाबलः॥३४॥

वायव्यं शृंगमाश्रित्य सर्वदेवनमस्कृतम्॥  
ततः स्थितो दशबलो नरमारुह्य भारत॥३५॥

ब्रह्मामध्ये स्थितो देवो अनंतश्चाध एव हि॥  
उपेंद्रशंकरौ देवौ ब्रह्मणोंते समास्थितौ॥३६॥

एष मेरुस्तथा व्योम एष धर्मश्च पठ्यते॥  
सर्वदेवमयश्चायं मेरुर्व्योम इति स्मृतः॥३७॥

तथा वेदमयश्चापि पठ्यते नात्र संशयः॥  
शृंगाणि चतुरोवेदाः पूर्वशृंगादयो विदुः॥३८॥

 इतिश्रीभविष्ये महापुराणे ब्राह्मे पर्वणि सप्तमीकल्पे व्योममाहात्म्यवर्णनं नाम षड्विंशत्युत्तरशततमोऽध्यायः॥१२६॥छ॥

**॥शतानीक उवाच॥**

**कथमाराधितः सूर्यः सांबेनामिततेजसा॥  
विमुक्तस्तु कथं रोगैर्ब्रूहिमे द्विजसत्तम॥१॥**

**॥सुमंतुरुवाच॥**

**साधुपृष्टोऽस्मि राजेंद्र शृणु सांबकथां पुरा॥  
विस्तराद्वच्मि ते सर्वां कथां पापविमोहिनीम्॥२॥**

**पुरासंश्रुत्यमाहात्म्यं भास्करस्य स नारदात्॥  
विनयादुपसंगम्य पितरं वचनमब्रवीत्॥३॥**

**कश्मलेनाभिभूतोऽस्मि मलेन व्याधिनाच्युत॥  
वैद्यैरोषधिभिश्चापि न शांति मर्मविद्यते॥४॥**

**वनं गच्छामि भगवन्ननुज्ञां दातुमर्हसि॥  
शिवेन पुंडरीकाक्ष ध्यायस्व पुरुषोत्तम॥५॥**

**अनुज्ञातः सकृष्णेन सिंधोरुत्तरकूलतः॥  
गत्वा संतारयामास चंद्रभागां महानदीम्॥६॥**

**ततोमित्रवनं गत्वा तीर्थं त्रैलोक्यविश्रुतम्॥  
उपवासपरः सांबः शुष्कोधमनि संततः॥७॥**

**आराधनार्थं सूर्यस्य गुह्यंस्तोत्रं[^724]जजापह॥  
वेदैश्चतुर्भिः समितं पुराणाश्रयबृंहितम्॥८॥**

[^724]: "मंत्रम् - इ०पा०।"

**यदेतन्मंडलं शुक्लंदिव्यंह्यजरमव्ययम्॥  
युक्तं मनोजवैरश्वैर्हारीतैर्ब्रह्मवादिभिः[^725]॥९॥**

[^725]: "ब्राह्मणादिभिः - इ०पा० ।"

**आदिरेष हि भूतानामादित्य इति संज्ञितः[^726]॥  
त्रैलोक्यचक्षुरेवात्र परमात्मा प्रजापतिः॥१०॥**

[^726]: "अनादिरेष भूतानामाद्योऽर्क इति संज्ञितः - इ०पा० ।"

**एष वै मंडले ह्यस्मिन्पुरुषो दीप्यते महान्॥  
एष विष्णुरचिंत्यात्मा ब्रह्मावैष पितामहः॥११॥**

**रुद्रो महेंद्रो वरुण आकाशं पृथिवीजलम्॥  
वायुः शशांकः पर्जन्यो धनाध्यक्षो विभावसुः॥१२॥**

**य एष मंडले ह्यस्मिन्पुरुषो दीप्यते महान्॥  
एकः साक्षान्महादेवो वृत्रमंडनिभः सदा॥१३॥**

**कालोह्येष महाबाहुर्निबोधोत्पत्तिलक्षणः॥  
य एष मंडले ह्यस्मिंस्तेजोभिः पूरयन्महीम्॥१४॥**

**भ्रम्यते ह्यव्यवच्छिन्नो वातैर्योऽमृतलक्षणः॥  
नातः परतरं किंचित्तेजसा विद्यते क्वचित्॥१५॥**

**पुष्णाति सर्वभूतानि एष एव सुधामृतैः॥  
अंतस्थान्म्लेच्छजातीयांतिर्यग्योनिगतानपि॥१६॥**

**कारुण्यात्सर्वभूतानि पासि त्वं च विभावसो॥  
श्वित्रकुष्ठ्यंधबधिरान्पंगूंश्चापि तथा विभो॥१७॥**

**प्रपन्नवत्सलो देव कुरुते नीरुजो भवान्॥  
चक्रमंडलमग्नांश्च निर्धनाल्पायुषस्तथा॥१८॥**

**प्रत्यक्षदर्शी त्वं देव समुद्धरसि लीलया॥  
कामेशक्तिः स्तवैः स्तोतुमार्तोऽहं रोगपीडितः॥१९॥**

**स्तूयसे त्वं सदा देवैर्ब्रह्मविष्णुशिवादिभिः॥  
महेंद्रसिद्धगंधर्वैरप्सरोभिः सगुह्यकैः॥२०॥**

**स्तुतिभिः किं पवित्रैर्वा तव देव समीरितैः॥  
यस्य ते ऋग्यजुःसाम्नां त्रितयं मंडलस्थितम्॥२१॥**

**ध्यानिनां त्वं परं ध्यानं मोक्षद्वारं च मोक्षिणाम्॥  
अनंततेजसाक्षोभ्यो न चिंत्याव्यक्तनिष्कलः॥२२॥**

यदयं व्याहृतः किंचित्स्तोत्रेस्मिञ्जगतः पतिः॥  
आर्तिं भक्तिं च विज्ञाय तत्सर्वं ज्ञातुमर्हसि॥२३॥

तमुवाच ततः सूर्यः प्रीत्यै जांबवतीसुतम्॥  
प्रीतोऽस्मि तपसा वत्स ब्रूहि तन्मे यदिच्छसि॥२४॥

**॥सांब उवाच॥**

यदि प्रसन्नो भगवानेष एव वरो मम॥  
भक्तिर्भवतु मेऽत्यर्थं त्वयि देवसनातन॥२५॥

**॥श्रीसूर्य उवाच॥**

भूयस्तुष्टोऽस्मि भद्रं ते वरं वरय सुव्रत॥  
स द्वितीयं वरं वव्रेतदैव वरदं विभुम्॥२६॥

मलः शरीरसंस्थो मे त्वत्प्रसादात्प्रणश्यतु॥  
येन मे देहमखिलं शुद्धं भवति गोपते॥२७॥

**॥सुमंतुरुवाच॥**

स तथास्त्विति तेनोक्तो भास्करेण महात्मना॥  
तां मुमोच रुजं सांबो देहात्त्वचमिवोरगः॥२८॥

ततो रूपेण दिव्येन रूपस्वीचाभवत्पुनः॥  
प्रणम्य शिरसा देवं पुरतोऽवस्थितोऽभवत्॥२९॥

**॥श्रीसूर्य उवाच॥**

भूयश्चशृणुमे सांब तुष्टोहं यदब्रवीमि ते॥  
अद्यप्रभृति त्वं नाम्ना ममस्थानानि सुव्रत॥३०॥  

क्षितौ येस्थापयिष्यंति तेषां लोकाः सनातनाः॥  
स्थापयस्वैव मामस्मिंश्चंद्रभागातटे शुभे॥३१॥

तवनाम्ना च सांबेदं परां ख्यातिं गमिष्यति॥  
कीर्तिस्तवाक्षया लोके ख्यातिं यास्यतिसुव्रत॥३२॥

भूयश्चते प्रदास्यामि प्रत्यहं स्वप्नदर्शनम्॥

**॥सुमंतुरुवाच॥**

एवं दत्वा वरं तस्मै वृष्णिसिंहाय चापरम्॥३३॥

प्रत्यक्षदर्शनं दत्वा तत्रैवांतरधीयत॥  
य इदं पठते स्तोत्रं त्रिकालं भक्तिमान्नरः॥३४॥

त्रिःसप्तशतमावर्त्य होमं वा सप्तरात्रिकम्॥  
राज्यकामो लभेद्राज्यं धनकामो लभेद्धनम्॥३५॥

रोगार्तो मुच्यते रोगाद्यथा सांबस्तथैव सः॥  
सूर्यलोकं व्रजेच्चापि भक्त्यापूज्य दिवाकरम्॥३६॥

रमते च तथा तस्मिन्देवैश्चपरिवारितः॥३७॥

 इति श्रीभविष्ये महापुराणे ब्राह्मे पर्वणि सप्तमीकल्पे सांबोपाख्याने सूर्यप्रसादवर्णनं नाम सप्तविंशत्युत्तरशततमोऽध्यायः॥१२७॥छ॥

**॥सुमंतुरुवाच॥**

अस्तावीच्च ततः सांबः कृशोधमनिसंततः॥  
राजन्नामसहस्रेण सहस्रांशुं दिवाकरम्॥१॥

खिद्यमानं ततो दृष्ट्वा सूर्यः कृष्णात्मजं तदा॥  
स्वप्नेस्य दर्शनं दृष्ट्वा पुनर्वचनमब्रवीत्॥२॥

**॥श्रीसूर्य उवाच॥**

सांबसांब महाबाहो शृणुजांबवतीसुत॥  
अलं नामसहस्रेण पठ चेमं शुभं स्तवम्॥३॥

यानिगुह्यानि नामानि पवित्राणि शुभानिच॥  
तानि ते कीर्तयिष्यामि प्रयत्नादवधारय॥४॥

वैकर्तनो विवस्वांश्च मार्तंडो भास्करो रविः॥  
लोकप्रकाशकः श्रीमाल्ँलोकचक्षुर्ग्रहेश्वरः॥५॥

लोकसाक्षी त्रिलोकेशः कर्ता हर्ता तमिस्रहा॥  
तपनस्तापनश्चैव शुचिः सप्ताश्ववाहनः॥६॥

गभस्तिहस्तो

**ब्रह्मा च सर्वदेवनमस्कृतः॥  
एकविंशतिरित्येष स्तव इष्टस्सदा मम॥७॥**

**शरीरारोग्यदश्चैव धनवृद्धियशस्करः॥  
स्तवराज इति ख्यातस्त्रिषु लोकेषु विश्रुतः॥८॥**

**य एतेन महाबाहो द्वे संध्येऽस्तमनोदये॥  
स्तौति मां प्रणतो भूत्वा सर्वपापैः प्रमुच्यते॥९॥**

**मानसं वाचिकं वापि कायिकं यच्चदुष्कृतम्॥  
एकजाप्येन तत्सर्वं प्रणश्यति ममाग्रतः॥१०॥**

**एष जप्यश्च होमश्चसंध्योपासनमेव च॥  
बलिमंत्रोऽर्घमंत्रोथ धूपमंत्रस्तथैव च॥११॥**

**अन्नप्रदाने स्नाने च प्रणिपाते प्रदक्षिणे॥  
पूजितोऽयं महामंत्रः सर्वपापहरः शुभः॥१२॥**

**एवमुक्त्वा स भगवान्भास्करो जगतां पतिः॥  
आमंत्र्य कृष्णतनयं तत्रैवांतरधीयत॥१३॥**

**सांबोपिस्तवराजेन स्तुत्वा सप्ताश्चवाहनम्॥  
प्रीतात्मानीरुजः श्रीमांस्तस्माद्रोगाद्विमुक्तवान्॥१४॥**

** इति श्रीभविष्ये महापुराणे ब्राह्मे पर्वणि सप्तमीकल्पे सांबस्तववर्णनं नमाष्टाविंशत्युत्तरशततमोऽध्यायः॥१२८॥**

**॥सुमंतुरुवाच॥**

**अथ लब्धवरः सांबो वरं प्राप्य पुरातनम्॥  
मन्यमानस्तदाश्चर्यं प्रहृष्टेनांतरात्मना॥१॥**

**पूर्वाभ्यासेन तेनैव सार्धमन्यैस्तपस्विभिः॥  
स्नापनार्थं नातिदूरं चंद्रभागां नदीं ययौ॥२॥**

**कृत्वात्ममंडलाकारं श्रद्दधानो दिने दिने॥  
सस्नौ संचिंतयामास किं रूपं स्थापयाम्यहम्॥३॥**

**स स्नातः सहसैवाथप्रणम्य तु[^727] प्रभावतीम्॥  
ऊह्यमानां जलौघेन प्रतिमां संमुखीं रवेः॥४॥**

[^727]: "प्रापश्यत - इ०पा० ।"

**तां दृष्ट्वा तस्य वीरस्य समुत्पन्नमिदं यथा॥  
देवेन यत्तदाज्ञप्तं तद्दिनं नात्र संशयः॥५॥**

**सतामुत्तीर्य सलिलादानयित्वा महीपते॥  
तस्मिन्मित्रवनोद्देशे स्थापयामास तां तदा॥६॥**

**निधाय प्रतिमाल्ँलोके सांबस्तस्य महात्मनः॥  
मित्रं मित्रवने रम्ये स्थापयित्वा विधानतः॥७॥**

**ततस्तामेव पप्रच्छ प्रणम्य प्रतिमां रवेः॥  
केनेयं निर्मितानाथ भवतोह्याकृतिः शुभा॥८॥**

**प्रतिमातमुवाचाथ शृणु सांबवदे स्वयम्॥  
निर्मिता येन चाप्येषामदीया पुरुषाकृतिः॥९॥**

**ममातितेजसाविष्टं रूपमासीत्पुरातनम्॥  
असह्यंसर्वभूतानां ततोऽस्म्यभ्यर्चितः सुरैः॥१०॥**

**सह्यं भवतु तं रूपं सर्वप्राणभृतामिति॥  
ततो मया समादिष्टो विश्वकर्मा महातपाः॥११॥**

**तेजसां शातनं कुर्वन्रूपं निर्वर्तयस्व मे॥  
ततस्तु मत्समादेशात्तेनैव निपुणं तदा॥१२॥**

**शाकद्वीपे भ्रमिं कृत्वा रूपं निर्वर्तितं मम॥  
प्रीत्यातेषां प्रपंचोऽयं समया कारितः पुनः॥१३॥**

**तेनेयं कल्पवृक्षात्तु निर्मिता विश्वकर्मणा॥  
कृत्वा हिमवतः पृष्ठे पुरा सिद्धनिषेविते॥१४**

**त्वदर्थं चंद्रभागायां ततस्तेन प्रतारिता॥  
भवतस्तारणार्थं हि ततः स्थानमिदं**

मम॥१५॥

रुचिरं सर्वदा सांवसान्निध्यं मे भविष्यति॥  
सान्निध्यं मम पूर्वाह्णेसुतीरे द्रक्ष्यते जनः॥१६॥

कालप्रिये च मध्याह्नेपराह्णे चात्र नित्यशः॥  
पूर्वाह्णे पूजयेद्ब्रह्मा मध्याह्ने चक्रधृक्सदा॥१७॥

शंकरश्चापराह्णे तु मां पूजयति सर्वदा॥  
इत्युक्तोसौ भगवता भास्करेण स यादवः॥१८॥

हर्षमाप महाबाहो भास्करोंतर्दधे ततः॥१९॥

 इति श्रीभविष्ये महापुराणे ब्राह्मे पर्वणि सप्तमीकल्पे सांबोपाख्यानं नामैकोनत्रिंशदुत्तरशततमोऽध्यायः॥१२९॥

**॥शतानीकउवाच॥**

कथं सांबेन विप्रेंद्र प्रतिष्ठा कारिता रवेः॥  
कस्यवावचनात्तेन प्रासादः कारितो रवेः॥१॥

**॥सुमंतुरुवाच॥**

अत्रतेवच्मि राजेंद्र यथा सांवेन धीमता॥  
प्रतिष्ठाकारिता भानोः प्रासादश्च महीपते॥२॥

सलब्ध्वा प्रतिमां भानोश्चिंतयामास नारदम्॥  
स चापि चिंतितश्चागाद्यत्र जांबवतीसुतः॥३॥

तमागतमभिप्रेक्ष्य नारदमृषिसत्तमम्॥  
संपूज्यविधिवत्सांबो नारदं वाक्यमब्रवीत्॥४॥

प्रासादं कारयेद्यस्तु भास्करस्य नरोद्विज॥  
किं फलं तस्यदेवर्षे प्रतिष्ठां यश्चकारयेत्॥५॥

॥नारदउवाच॥

प्रासादं शोभने देशेयस्तु कारयते रवेः॥  
स याति नरशार्दूल सूर्यलोकं न संशयः॥६॥

**॥सांवउवाच॥**

कथं कुर्यादायतनं कृस्मिन्देशे द्विजोत्तम॥  
कीदृक्छस्तं चायतनंदेवदेव[^728]स्य वै द्विज॥७॥

[^728]: "कस्मिन्देशेद्विजोत्तम–इ०पा०।"

**॥नारदउवाच॥**

यत्र प्रभूतं सलिलमागमे च विनाशने॥  
देवतायतनं कुर्याद्यशोधर्मविवृद्धये॥८॥

इष्टापूर्तेन लभ्यंतेलोकांस्तां[^729]श्च विभूषितान्॥  
देवानामालयं कार्यं द्वयंयत्र च दृश्यते॥९॥

[^729]: "लोकांस्तांस्तान्स्वभक्तितः –इ०पा०।"

सलिलाद्यं च आरामः कृतेष्वायतनेषु च॥  
स्थानेष्वेतेषु सान्निध्यमुपगच्छंति देवताः॥१०॥

सरःसु नलिनीच्छन्नंनिरस्तरविरश्मिषु॥  
हंससंक्षिप्तकल्हारवीथीविमलवारिषु॥११॥

हंसकारंडवक्रौंचचक्रवाकविराविषु॥  
पर्यन्तविमलच्छायाविश्रांतजनचारिषु॥१२॥

क्रौंचकांचीविलापाश्च कलहंसकलस्वनाः॥  
नद्यस्तोयांशुका यत्र शफरीकृतमेखलाः॥१३॥

फुल्लद्रुमोत्तमावासाः संगमश्रोणिमंडलाः॥  
पुलिनाद्युन्नतोरस्का रसहासाश्च निम्नगाः॥१४॥

वनोपांतनदीशैलसंस्कारोपान्तभूमिषु॥  
रमतेदेवता नित्यं पुरेषूद्यानवस्तुषु॥१५॥

भूमयोब्राह्मणादीनां याःप्रोक्ता वास्तुकर्मणि॥  
ता एव तेषां शस्यंते देवतायतनेष्वपि॥१६॥

चतुःषष्टिपदं कुर्याद्देवतायतनं सदा॥  
द्वारं च मध्यमं तस्मिन्समदिक्संप्रशस्यते॥१७॥

यो विस्तारो भवेत्तस्य द्वि

गुणातत्समुन्नतिः॥  

उच्छ्रायस्तुतृतीयोथतेन तुल्या कटिर्भवेत्॥१८॥

विस्तारार्धं भवेद्गर्भो भिन्नयोन्याः समंततः॥  
गर्भपादोनविस्तीर्णं द्वारं द्विगुणमुच्छ्रितम्॥१९॥

उच्छ्रयात्पादविस्तीर्णा शाखा तद्वदुदुंबरी॥  
विस्तरात्पादप्रतिमाद्बाहुल्यं शेषयोःस्मृतम्॥२०॥

नृपंचसप्तनवभिः शाखाभिस्तत्प्रशस्यते॥  
अथ शाखाचतुर्भागे प्रतिहारौ निवेशयेत्॥२१॥

शैलमंगल्यविहगः श्रीवृक्षः स्वस्तिकैर्घटैः॥  
मानाष्टमेनभागेनप्रतिमास्यात्सपिंडिका[^730]॥२२॥

[^730]: "मिथुनैर्द्वारमारब्धे भागेन स्यात्सुपिडिका–इ०पा०।"

द्वौभागौ प्रतिमा तत्र तृतीयोभागपिंडिका॥  
पूर्वैमेरुर्महाबाहो कैलासश्च तथापरे॥२३॥

भवंति चापरे वीरविमानच्छदनं तथा॥  
समुद्रपद्मगरुडनंदिवर्द्धनकुञ्जराः॥२४॥

गृहराजो वृषोहंसः सर्वतोभद्रको घटः॥  
सिंहोवृषश्चतुष्कोणः षोडशाष्टाश्रयस्तथा॥२५॥

इत्येतेविंशतिः प्रोक्ताः प्रासादायदुनंदन॥  
यथोक्तानुक्रमेणैव लक्षणानिवदामि[^731]ते॥२६॥

[^731]: "निबोध मे–इ०पा०।"

नवत्रिंशदुच्छ्रितमेरुर्द्वादशभौमोविविधकुहरश्च॥  
द्वारैर्युतश्चतुर्भिर्द्वात्रिंशद्धस्तविस्तीर्णः॥२७॥

त्रिंशद्धस्तायामो दशभौमोमंदरःसप्त॥  
शिखरयुतःकैलासोऽपिशिखरवानष्टाविंशोष्टभौमश्च॥२८॥

जालगवाक्षैर्युक्तो विमानसंज्ञस्त्रिसप्तकायामः॥  
नंदनइति वै भौमो द्वात्रिंशत्षोडशांगयुतः॥२९॥

वृत्तःसमुद्गनामा पद्माकृतिरयं चाष्टौ॥  
शृंगेनैकेन भवेदेकेन च भूमिका तस्य॥३०॥

गरुडाकृतिश्च गरुडोनंदीवै षष्टिविस्तीर्णः॥  
कायश्चसप्तभौमो विभूषितोंऽगैश्चसप्तविंशतिभिः॥३१॥

कुंजरइति गजपृष्ठः षोडशहस्तोच्छ्रितो मध्ये॥  
गृहराजः षोडशकस्त्रिचक्रशाला भवेद्वलभी॥३२॥

वृषएव भूमिश्रृंगो द्वादशहस्तःसमुन्नतोवृत्तः॥  
हंसोहंसाकारो घटोऽष्टसहस्रकलशरूपः॥३३॥

द्वारैर्युतश्चतुर्भिर्बहुशिखरोभवतिसर्वतोभद्रः॥  
बहुरुचिरचन्द्रशालः षड्विंशद्भागभूमिश्च॥३४॥

सिंहःसिंहाकारो[^732]द्वादशकोणोऽष्टहस्तश्च॥३५॥

[^732]: "सिंहाक्रान्तः–इ०पा०।"

सहस्रत्रितयं चैवकथितं विश्वकर्मणा॥  
प्राहुःस्थापयतश्चात्र मतमेकं विपश्चितः॥३६॥

कपोतपालिनीयुक्तमतो गच्छतितुल्यताम्॥

॥सांबउवाच॥

**य एतेकथिता विप्रप्रासादाविंशतिस्त्वया॥३७॥**

**तेषां सूर्यस्यकःकार्यः प्रासादोभास्करस्य तु॥  
स्थानानि यानि चोक्तानि प्रासादस्या द्विजोत्तम॥३८॥**

**तेषां त्वयोक्तं हिपुरं व्ययवद्भिर्नरैर्युतम्॥  
तस्मिन्प्रदेशे वैकार्यं भानोर्मंदिरमुत्तमम्॥३९॥**

**दिशांभागे च कतमेब्रूहि शेषं द्वि**

जोत्तम॥

॥नारदउवाच॥

पुरमध्यं समाश्रित्य कुर्यादायतनं रवेः॥४०॥

दिशां भागेऽथ वा पूर्वेपूर्वद्वारसमीपतः॥  
भूमिंपरीक्ष्य पूर्वं तु कुर्यादायतनंततः[^304]॥४१॥

इष्टगंधरसोपेतानिन्मा[^734]भूमिः प्रशस्यते॥  
शर्करातुषकेशास्थिक्षारांगारविवर्जिता॥४२॥

[^734]: "त्रिधा–इ०पा०।"

मेघदुंदुभिनिर्घोषा सर्वबीजप्ररोहिणी॥  
शक्लारक्तातथा पीताकृष्णा च कथिताक्षितिः॥४३॥

द्विजराजन्यवैश्यानां शूद्राणां च यथाक्रमम्॥  
परीक्षितायां तस्यां तु मध्येतस्याःप्रमाणतः॥४४॥

उपलिप्य चतुर्हस्तंचतुरस्रं[^735]समंततः॥  
हस्तमात्रमधः कृत्वामध्ये तस्या दशांगुलम्॥४५॥

[^735]: "हस्तमात्रम्–इ०पा०।"

गर्तमुत्कीर्यतेनैव पांसुनाप्रतिपूरयेत्[^736]॥  
समेसमगुणा ज्ञेयाहीने हीनगुणाभवेत्॥४६॥

[^736]: "परिपूरयेत्–इ०पा०।"

वर्धमानेतुवै पांसौ भवेद्वृद्धिकरीक्षितिः॥  
नित्यं संमुखमर्कस्य कदाचित्पश्चिमामुखम्॥४७॥

स्थापनीयं गृहं सम्यक्प्राङ्मुखस्थानकल्पनात्॥  
भवनाद्दक्षिणे पार्श्वेरवेः स्नानगृहं भवेत्॥४८॥

अग्निहोत्रगृहं कार्यं रवेरुत्तरतःशुभम्[^737]॥  
उदङ्मुखं भवेच्छंभोर्मातॄणां गृहमेव च॥४९॥

[^737]: "तथा–इ०पा०।"

ब्रह्मापश्चिमतः स्थाप्योविष्णुरुत्तरतस्तथा॥  
निबस्तुदक्षिणेपार्श्वेवामेराज्ञीप्रकीर्तिता[^738]॥५०॥

[^738]: "निबं श्रीपर्णवृक्षश्च वामेराज्ञी प्रवर्तिता–इ०पा०।"

पिंगलोदक्षिणेभानो[^739]र्वामतो दंडनायकः॥  
श्रीमहाश्वेतयोः स्थानं पुरतस्त्वंशुमालिनः॥५१॥

[^739]: "पार्श्वे–इ० पा०।"

ततःस्थाप्याश्विनोः स्थानं पूर्वदेवगृहाद्वहिः॥  
द्वितीयायां तु कक्षायां राज्ञास्त्रौषौव्यवस्थितौ॥५२॥

तृतीयायां तु कक्षायां स्थितौ कल्माषपक्षिणौ॥  
जंडकामचरौ[^740]स्थाप्यौ दक्षिणां दिशमाश्रितौ॥५३॥

[^740]: "जानुकामाचरौ–इ०पा०।"

उदीच्यां स्थापनीयस्तु कुबेरो लोकपूजितः॥  
उत्तरेण ततस्तस्यरेवंतः सविनायकः॥५४॥

यत्र वा विद्यते स्थानं दिक्षुसर्वागुहादयः॥  
द्वेमंडलेऽर्घदानार्थं कार्ये सव्यापसव्यतः॥५५॥

दद्यादुदयवेलायामर्घं सूर्याय दक्षिणे॥  
उत्तरेमंडले दद्यादर्घ्यमस्तमने रवेः॥५६॥

चक्राकृतां तथान्यस्मिन्देवस्य प्रतिमांरवेः॥  
स्थापयेद्विधिवद्वीर चतुर्भिः कलशैःशुभैः[^741]॥५७॥

[^741]: "सह–इ०पा०।"

नानातूर्यनिनादै[^742]श्च शंखशब्देश्च पुष्कलैः॥  
तृतीयेमंडलेह्येव[^743]पूजनीयो दिवाकरः॥५८॥

[^742]: "गतिशब्दैः–इ०पा०।"

[^743]: "अत्र–इ०पा०।"

चतुरस्रं चतुःशृंगं व्योम देवगृहाग्रतः॥  
प्रतिमायास्तु सूत्रेण कार्यं मध्येऽस्यमंडलम्॥५९॥

दिंडीस्थाप्यःपुरस्तस्मादादित्याभिमुखःस्थितः॥  
यदेतत्कथितं व्योम सर्वदेवमयं मया॥६०॥

मध्याह्ने तस्य दातव्यमर्घ्यम

त्र यदूत्तम॥  

अथवामंडलं चान्यत्तृतीयंचक्रसंमितम्[^744]॥६१॥

[^744]: "चक्रसंज्ञितम्–इ०पा०।"

स्थापयित्वा तु देवेशंदातव्योऽर्थःसुपण्डितैः॥  
देवस्यपुरतः कार्यं व्योमस्थानं समीपतः॥६२॥

पुस्तकवाचनस्थानमथ वा यत्ररोचते॥  
एष स्थानविधिः प्रोक्तोदेवतानां यथाक्रमम्॥६३॥

गृहराज्ञोथ रुद्रस्तुद्वावेतौ भास्करप्रियौ॥६४॥

 इति श्रीभविष्ये महापुराणे ब्राह्मेपर्वणि सप्तमीकल्पे सांवोपाख्याने प्रासादलक्षणवर्णनं नाम त्रिंशदुत्तरशततमोऽध्यायः॥१३०॥छ॥

॥नारद उवाच॥

अथते संप्रवक्ष्यामि प्रथिमाविधिविस्तरम्॥  
सर्वेषामेव देवानामादित्यस्य विशेषतः॥१॥

अर्चासप्तविधाप्रोक्ता[^745]भक्तानां शुद्धवृद्धये॥  
कांचनीराजतीताम्रीपार्थिवीशैलजा स्मृता॥२॥

[^745]: "प्रतिमा सप्तधा प्रोक्ता–इ०पा०।"

वार्क्षीचालेख्यका चेति मूर्तिस्थानानि सप्तवै॥  
वार्क्षीविधानं तेवीर वर्तयिष्याम्यशेषतः॥३॥

कर्तुरनुकूले दिवसे संवत्सरविशोधिते॥  
शुभनिमित्तेमंगलशकुनैःप्रस्थानकैश्चवनंसंप्रविशेत्॥४॥

क्षीरिणोवर्जिताः सर्वेदुर्बलास्ते स्वभावतः॥  
चतुष्पथेषु न ग्राह्याये चपुत्रकवृक्षकाः[^746]॥५॥

[^746]: "पुत्रकवृक्षकाः–नवविरूढाः–बालवृक्षा इत्यर्थः।"

देवतायतनस्था येतथावल्मीकसंभवाः॥  
उत्कीर्णादेवतायेषु चैत्यवृक्षाश्च ये स्मृताः॥६॥

श्मशानभूमिजा येच पक्षिणां निलयाश्चये॥  
सकोटराश्च येवृक्षाः शुष्काग्रायेच पादपाः॥७॥

शस्त्रेण निहतायेच कुंजराशास्तथा कृताः॥  
सामाद्याःसरुजोऽधश्च व्याधिनश्च तथैवच॥८॥

अकालेपुष्पितायेच कालेतेच विवर्जिताः॥  
शीर्णपर्णाश्च तरवोरक्षोध्वांक्षनिषेविताः॥९॥

एकशाखातिशाखाश्च त्रिशाखाश्च तथाधमाः॥  
मधुकोदेवदारुश्च वृक्षराजश्च चंदनः॥१०॥

विल्वश्चाम्रातकश्चैव खदिरोथांजनस्तथा॥  
निम्बः श्रीपर्णवृक्षश्च पनसः सरलोर्ज्जुनः॥११॥

रक्तचंदनपर्यन्ताः श्रेष्ठाः स्युःप्रतिमाद्रुमाः॥  
वर्णानामानुपूर्व्येण द्वौद्वौवृक्षोप्रकीर्तितौ॥१२॥

निंबाद्याः सर्ववर्णानांवृक्षाः साधारणाः स्मृताः॥  
कथ्यमानाविशेषेण शृणुवीर तथापरान्॥१३॥

सुरदारुःशमीचैव मधूकश्चंदनस्तथा॥  
एतेवै तरवस्तात ब्राह्मणानां शुभाःस्मृताः॥१४॥

क्षत्रस्य च तथारिष्टः खदिरस्तिंदुकस्तथा॥  
अश्वत्थश्च तथासांबद्रुमः करकतःशुभः॥१५॥

वैश्यानां तद्वदेवस्युः खदिरश्चंदनस्तथा॥  
पुण्याश्च तरवश्चैते शुभदास्तु तथैव च॥१६॥

केसरः सर्जकश्चाम्रः शालवृक्षस्तथेतरः॥  
एतेवैतरवः पुण्याः शूद्राणां शुभदायकाः॥१७॥

लिंगंचप्रतिमां चैवमवस्थाप्य यथाविधि॥  
वृक्षं चाभिमतं गत्वा पूजयेद्बलिपुष्पकैः॥१८॥

शुचौदेशविविक्ते च केशांगारविवर्जिते॥  
प्रागुदक्सूचके देशेलोककष्टविवर्जिते॥१९॥

विस्तीर्णस्कंधविटपःपत्रवानृजुवृद्धिगः॥  
आतंकहीनोऽविवशः सत्वक्पर्णः शुभस्तथा॥२०॥

स्वेनैव पतितायेच हस्तिभिः पातितास्तथा॥  
शुष्काश्च वह्निदग्धाश्च पक्षिभिश्चापिवर्जिताः॥२१॥

तरवोवर्जनीयाश्च गृहीतव्याः शुभाद्रुमाः॥  
स्निग्धरूपाः सपर्णाश्चसपुष्पाः सफलास्तथा॥२२॥

तेषां तु ग्रहणं चाष्टमासेषु कार्तिकादिषु॥  
कृत्वा शुभदिने चैव सोपवासोधिवासयेत्॥२३॥

समन्तादुपलिप्याथ तस्याधस्ताद्वसुंधराम्॥  
गायत्र्यापरिपूतेन परितःप्रोक्ष्य वारिणा॥२४॥

शुक्लेचपरिधूतेच[^747]परिधाय च वाससी॥  
पूजयेद्गंधमाल्यैश्च सधूपवलिकर्मभिः॥२५॥

[^747]: "चापरिभुक्ते च–इ०पा०।"

ततःकुशैः परिस्तीर्णे हुत्वाग्निस्तस्य चांतिके॥  
देवदारुसमिद्भिश्च मंत्रेणानेन तत्ववित्॥२६॥

ॐभूर्भुवः सुवरितिततो वृक्षं च पूजयेत्॥  
ॐप्रजापतये सत्यसदाय नित्यं श्रेष्ठांतरात्मन्त्सचराचरात्मन्॥  
सान्निध्यमस्मिन्कुरुदेववृक्षे सूर्यावृतं मंडलमाविशेश्च नमः॥२७॥

**॥नारद उवाच॥**

एवं संपूजयित्वातु वाक्यैस्तं परिसांत्वयन्॥  
वृक्षलोकस्य शांत्यर्थं गच्छदेवालयं शुभम्॥२८॥

देवत्वंयास्यसे तत्र च्छेददाहविवर्जितः॥  
कालेधूपप्रदानेन सपुष्पैर्वलिकर्मभिः॥२९॥

लोकास्त्वां पूजयिष्यंति ततोयास्यसिनिर्वृतिम्॥  
वृक्षमूले कुठारं तु धूपमाल्यैः प्रपूज्य च॥३०॥

पूर्वतस्तुशिरः कृत्वास्थापनीयः प्रयत्नतः॥  
परमान्नमोदकौदनपलपूपिकादिभिर्भक्ष्यैः॥३१॥

मद्यैः कुसुमैर्धूपैर्गंधेश्च तरुंसमभ्यर्च्य॥  
सुरपितृपिशाचराक्षसभुजंगसुरगणविनायकाद्यानाम्॥३२॥

कृत्वापूजां रात्रौ वृक्षं संस्पृश्य च ब्रूयात्॥  
अर्चासु देवदेवत्वं देवैश्च परिकल्पितः॥३३॥

नमस्ते वृक्ष पूजेयं विधिवत्परिगृह्यताम्॥३४॥

यानीहभूतानि वसंतितानि बलिंगृहीत्वाविधिवत्प्रयुक्तम्॥  
अन्यत्रवासं परिकल्पयंतु क्षमंतुते चाद्य नमोऽस्तुतेभ्यः॥३५॥

प्रभातायां तु शर्वयांपुनः संपूज्यतं नगम्॥  
ब्राह्मणेभ्यस्ततो दत्वाभोजकेभ्यश्च दक्षिणाम्॥३६॥

छिंद्याद्वनस्पतींस्तज्ज्ञैस्तैः कृतस्वस्तिवाचनैः॥  
पूर्वस्यां दिशिपातोऽस्य ईशान्यांचापि यो भवेत्॥३७॥

अथवा उत्तरस्यांतुतथाछिंद्यात्तुनान्यथा[^748]॥  
पूर्वेशान्यामुदक्यां तु त्रिषुलोकेषु चोत्तमः॥  
नैर्ऋत्याग्नेययाम्यासुदिक्षु पातश्च शोभने॥३८॥

[^748]: "तुंगं यथा तथा–इ०पा०।"

वायव्यां वारुणीयां

तु तस्य पातकमध्यमे॥  

यस्यवाह्यस्थिता शाखादिक्षुनष्टा चतसृषु॥३९॥

वास्तुपूर्वंततःस्थित्वा ततः पश्चादवस्थिते॥  
अविलग्नमशब्दं तु पतनं प्रशस्यते॥४०॥

उत्पत्स्येद्द्विदलं यस्य द्रावंच मधुरंचतत्॥  
सर्पिस्तैलं क्षरेद्यस्य पादपंतं विवर्जयेत्॥४१॥

शुभदोयदुशार्दूल शृणुष्वकथये शुचिः॥  
वृक्षं प्रभातेसलिलोसिक्तं पूर्वोत्तरस्यांदिशि॥४२॥

संनिकृत्य मध्वाज्यदिग्धेन कुठारकेण प्रदक्षिणं शोषमभिप्रहन्यात्॥४३॥

पूर्वोत्तरेप्युदक्यातोयदावृद्धिकरस्तदास्यात्॥४४॥

आग्नेयकोणक्रमशोग्निदाह उग्रोग्ररोगासुधनक्षयश्च॥४५॥

गरुडवर्णेतुपाषाणः कपोतोगृहतोधिका॥  
सितवर्णं जलं ज्ञेयमंगुष्ठाभं भवेत्कृमिः॥४६॥

दोषैरेतैर्विनिर्मुक्तं मृदागोष्ठं समुद्धरेत्॥४७॥

 इति श्रीभविष्ये महापुराणे ब्राह्मेपर्वणि सप्तमीकल्पे दारुपरीक्षावर्णनं नामैकात्रिंशदुत्तरशततमोऽध्यायः॥१३१॥

**॥नारद उवाच॥**

हंततेसर्वदेवानां प्रतिमालक्षणं परम्॥  
वच्मितेयदुशार्दूल आदित्यस्य विशेषतः॥१॥

एकहस्ता द्विहस्ता वा त्रिहस्ता वा प्रमाणतः॥  
तथा सर्वात्रिहस्ता च सवितुः प्रतिमाशुभा॥  
प्रासादाद्द्वारतो वापि प्रमाणं च प्रकल्पितम्॥२॥

तद्वत्प्रमाणं कर्तव्यं सततं शुभमिच्छता॥  
एकहस्ताभवेत्सौम्या द्विहस्ता धनधान्यदा॥३॥

त्रिहस्ता प्रतिमाभानोः सर्वकामप्रदास्मृता॥  
सार्धहस्ततृतीयातुसुभिक्षक्षेमकारिणी॥४॥

अग्रेमध्येचमूले च प्रतिमा सर्वतः समा॥  
गांधर्वी सातुविज्ञेया धनधान्यावहा स्मृता॥५॥

देवागारस्य यद्द्वारं तस्मादष्टांशमुद्यता॥  
त्रिभागैः पिंडिकाकार्या द्वौभागौ प्रतिमाभवेत्॥६॥

अंगुलैश्च तथामूर्तिश्चतुरशीतिसंमितैः॥  
विस्तारायामतः कार्यं वदनं द्वादशांगुलम्॥७॥

मुखंत्रिभागैश्चिबुकं ललाटं नासिका तथा॥  
कर्णौनासिकयातुल्यौ पादौ चानियतौतयोः॥८॥

नयनं ह्यंगुलेस्यात्तुत्रिभागातारका भवेत्॥  
तृतीयतारकाभागात्कुर्याद्दृष्टिं विचक्षणः॥९॥

ललाटमस्तकोत्सेधं कुर्यात्तत्सममेव च॥  
परिणाहस्तु शिरसोभवेद्द्वाविंशदंगुलः॥१०॥

तुल्या नासिकयाग्रीवा मुखेन हृदयांतरम्॥  
मुखमात्रा भवेन्नाभिस्ततो मेढ्रमनन्तरम्॥  
मुखविस्तारणमुरोततोर्ध्वं तु कटिःस्मृता॥११॥

बाहूप्रवाहतुल्यौ तु ऊरूजंघेच तत्समे॥  
गुल्फाधस्तात्तुपादः स्यादुच्छ्रितश्चतुरंगुलः॥१२॥

षडंगुलसुविस्तारस्तस्यांगुष्ठांगुलत्रयम्॥  
प्रदेशिनी च तत्तुल्याहीनाशेषा नखानखम्॥१३॥

चतुदेशांगुलः पाद आयामात्परिकीर्तितः॥  
एवंलक्षणसंयुक्ता अर्च्यापूज्याभवेत्सदा॥१४॥

असौहरेस्तथैवोरुललाटं च सनासिकम्॥  
नियते

नयनेगंडौमूर्तेः कुर्यात्समुन्नतेः॥१५॥

विशालधवलावामपक्ष्मलायतलोचने॥  
सस्मिताननपद्मस्य चारुर्विबाधरस्तथा॥१३६॥

रत्नप्रोद्भासिमुकुटकटकांगदहारवान्॥  
अव्यंगपदमध्यादिसमायोगोऽपि शोभितः॥१७॥

सुप्रभोमंडलश्चारुर्विचित्र मणिकुंडलः॥  
कराभ्यां कांचनींमालां प्रोद्वहन्ससरोरुहाम्॥१८॥

एवं लक्षणसंयुक्तां कारयेदीहितप्रदाम्\।॥  
प्रजाभ्यश्च सदाभानुः शिवारोग्याभयप्रदः॥१९॥

अल्पांगायां नृपभयं हीनांगायामकल्पता॥  
खातोदर्यां चक्षुपीडाकृशायां तु दरिद्रता॥२०॥

सक्षतायां भयं शस्त्रात्स्फुटिता मृत्युकारिणी॥  
दक्षिणावनतायां तु शश्वदायुःक्षयो भवेत्॥२१॥

उत्तरावनतायां तु वियोगोभवतिध्रुवम्॥  
नालोक्यानाप्यनालोक्यारक्ष्यामूर्तिः प्रशस्यते॥२२॥

तस्माद्भास्करभक्तेन लोकद्वयहितैषिणा॥  
तन्मूर्तेश्चादरः कार्यस्तदधीनास्तु संपदः॥२३॥

शिरोरुगंडवदनैः सर्वांगावयवैस्तथा॥  
एवंलक्षणसंपूर्णा प्रतिमाभवते शुभा॥२४॥

नासाललाटजघोरुदंडवक्षोभिरन्विता॥  
कुर्यादादित्यवेषं तु गूढपादादरं तथा॥२५॥

कमलोदरकांतिनिभः कंचुकगुप्तः प्रसन्नमुखः॥  
रक्तोत्पलप्रभामंडलश्चकर्तुः शुभंकरोत्यर्कः॥२३६॥

कुंडलभूषितवदनः प्रलंबहारोऽपि गृहवृत्तः॥  
नृपतिभयं व्यंगायां हीनांगायामकल्पनाकर्तुः॥२७॥

खातोदर्यांक्षुद्भयमर्थविनाशः कृशांगायाम्॥  
मरणं तु सक्षतायां शस्त्रनिपातेन निर्दिशेत्कर्तुः॥२८॥

वामोन्नता तु पत्नींदक्षिणावनताहिनस्त्यायुः॥  
अंधत्वमूर्द्ध्वदृष्टिः करोतिचिंतामधोमुखी दृष्टिः॥२९॥

सर्वप्रतिमास्त्वेवं शुभाशुभं भास्करेणोक्तम्॥  
ब्रह्माकंमडलुकरश्चतुर्मुखः पंकजस्थश्च॥३०॥

स्कंदकुमाररूपः शक्तिधरो बर्हिकेतुश्च॥  
शुक्लश्चतुर्विषाणो द्विपो महेंद्रस्य वज्रपाणित्वम्॥३१॥

तिर्यगूर्ध्वललाटसंस्थं तृतीयमपि लोचनं चिह्नम्॥३२॥

 इति श्रीभविष्ये महापुराणे ब्राह्मेपर्वणि सप्तमीकल्पे सांवोपाख्याने श्रीसूर्यप्रतिमालक्षणवर्णनं नाम द्वात्रिंशदुत्तरशततमोऽध्यायः॥१३२॥छ॥॥

**॥नारदउवाच॥**

ततोधिवासनं कुर्याद्विधिदृष्टेन कर्मणा॥  
ऐशान्यां दिशिवैकुर्यादधिवासनमंडपम्॥१॥

चतुस्तोरणसंपन्नं सर्वाभरणसंयुतम्॥  
दिशासुविदिशास्वेव पताकाभिस्तु भूषितम्॥२॥

आग्नेय्यां दिशिरक्ताःस्युःकृष्णाः स्युर्याम्यनैर्ऋते॥  
श्वेतादिश्यपरस्यां तु वायव्यामेव पांडुरा॥३॥

चित्राचोत्तरपार्श्वे तु पीता पूर्वोत्तरेतथा॥  
श्रियमायुर्जयं चैव वलं यशोयदूत्तम॥४॥

ददातिसावीर कृतासंपदर्थे न संशयः॥  
हिताय सर्वलोकानां मृन्मयी

प्रतिमा भवेत्॥५॥

सुभिक्षंक्षेमदा नित्यं सर्वामणिमयीकृता॥  
गांगेयापुष्टिदा स्याद्वै रौप्याकीर्तिप्रवर्तिनी॥६॥

प्रजावृद्धिंताम्रमयी कुर्यान्नित्यमसंशयः॥  
भूमेर्लाभं तु विपुलं कुर्यादश्ममयीसदा॥७॥

प्रधानपुरुषं हंतिसंकुलोपहतासदा॥  
सर्वदेवमयस्यैवमर्चां कुर्यात्प्रयत्नतः॥८॥॥

**॥सांवउवाच॥॥**

सर्वदेवमयत्वंहि ब्रूहि मे भास्करस्यतु।  
सर्वदेवमयो ह्येषकथंनारद कथ्यते॥९॥

**॥नारदउवाच॥॥**

साधुसांबमहाबाहोशृणुमे परमं वचः॥  
बुधसोमौस्मृतौ नेत्रेललाटे चेश्वरः स्थितः॥१०॥

सुरज्येष्ठःशिरस्तस्य कपालेऽस्य बृहस्पतिः॥  
एकादशतथारुद्राःक[^749]ंठमस्यसमाश्रिताः॥११॥

[^749]: "कण्ठमध्ये - इ०पा०।"

नक्षत्राणि ग्रहाश्चैव दशनेषु समाश्रिताः॥  
धर्माधर्मौचदेवस्य ओष्ठसंपुटकेस्थितौ॥१२॥

सर्वशास्त्रमयीदेवीजिह्वायां च सरस्वती॥  
दिशश्चविदिशश्चैव सर्वाः श्रोत्रेषु संस्थिताः॥१३॥

ब्रह्मेन्द्रौ तालुदेशे तु स्थितौदेवैश्च पूजितौ॥  
आदित्याद्वादश विभोर्भ्रुवोर्मध्ये समाश्रिताः॥१४॥

ऋषयोरोमकूपेषु समुद्राजठरे स्थिताः॥  
यक्षकिन्नरगंधर्वाः पिशाचादानवास्तथा॥१५॥

राक्षसाश्चगणाः सर्वेहृदयेस्याःस्थिता रवेः॥  
नद्योबाहुगताश्चैवनगाः कक्षांतरेस्थिताः॥१६॥

पृष्ठमध्येस्थितोमेरुः स्तनयोरंतरे कुजः॥  
तस्य पुत्रोधर्मराजः स्थितो वै नाभिमंडले॥१७॥

कटिदेशे पृथिव्याद्या लिंगेसृष्टिः समाश्रिता॥  
जानुनीचाश्विनीदेववूरूतस्याचलाः स्मृताः॥१८॥

सप्तपाताललोकास्तु नखमध्ये समाश्रिताः॥  
ससागरवनापृथ्वी पादमस्यप्रवर्तिता॥१९॥

देवःकालाग्रिरुद्रोयो दन्तान्तेषु समाश्रितः॥  
सर्वदेवमयोभानुः सर्वदेवात्मकस्तथा॥२०॥

व्यंगेषु वायवश्चैव लोकालोकं चराचरम्॥  
व्याप्तं कर्मशरीरेण वायुनातस्यवै विभोः॥२१॥

सएष भगवानर्कोभूतानुग्रहणे स्थितः।  
एतत्तेपरमं ज्ञानमेतत्तेपरमं पदम्॥२२॥

तस्यस्थानविभागेन प्रतिमास्थापनं यथा॥  
तत्तेसर्वं प्रवक्ष्यामि यथोक्तं ब्रह्मणापुरा॥२३॥

 इति श्रीभविष्ये महापुराणे व्राह्मेपर्वणि सप्तमीकल्पे सांबोपाख्याने प्रतिमाप्रतिष्ठाकल्पेविश्वरूपवर्णनं नाम त्रयस्त्रिंशदुत्तरशततमोऽध्यायः॥१३३॥छ॥

**नारदउवाच॥**

प्रतिपच्चद्वितीयाचचतुर्थी पंचमीतथा॥  
दशमीत्रयोदशीचैव पौर्णमासी च कीर्तिता॥१॥

सोमोबृहस्पतिश्चैव शुक्रश्चैव बुधस्तथा॥  
एते सौम्याग्रहाः प्रोक्ताः प्रतिष्ठायज्ञकर्मणि॥२॥

तिस्रोत्तरासुरेवत्या अश्विनीरोहिणी

तथा॥  

हस्तःपुनर्वसुश्चापिध[^750]निष्ठाश्रवणेन वा॥३॥

[^750]: "पुष्येण - इ०पा० । "

भरण्यांचैव नक्षत्रेभा[^751]नोः स्थापनमुत्तमम्॥  
शोधयित्वातुवै भूमिं तुषकेशविवर्जिताम्॥४॥

[^751]: " रवेः - इ०पा० । "

वालुकांगारपाषाणास्थिविहीनां विशोध्यतु॥  
चतुर्हस्तसमायुक्ता वेदीविस्तरतोरवेः[^752]॥५॥

[^752]: "भवेत् - इ०पा० ।"

मंडपस्तुप्रमाणेन दशहस्तः समंततः॥  
मंडलं वृक्षशाखाभिः कारयेद्विधिपूर्वकम्॥६॥

नदीसंगमतीरोत्थांमृ[^753]त्तिकां च समानयेत्॥  
उपलिप्यततोभूमिं कारयेत्कुंडमुत्तमम्॥७॥

[^753]: "वालुकां च- इ०पा० ।"

चतुरस्रंश्रियायुक्तं पूर्वकुंडंतु कारयेत्॥  
दक्षिणेचार्धचंद्रं स्याद्वारुण्यां दिशिवर्तुलम्॥८॥

पद्माकारं तुवैकुर्यादु[^754]त्तरे च विचक्षणः॥  
तोरणानि ततः कुर्यात्पंचहस्तानि सुव्रत॥९॥

[^754]: "उत्तरेण - इ०पा० ।"

न्यग्रोधोदुंबरश्चैव बिल्वपालाशमेव च॥  
अश्वत्थश्च शमीचैव चंदनश्चेति कीर्तिताः॥१०॥

शुक्लवस्त्रसमायुक्तश्चित्रपट्टसमन्वितः॥  
जलमालान्वितः कुर्यात्तोरणानि विचक्षणः॥११॥

अग्निमीलेति मंत्रेण इज्याद्वैपूर्वतारेणम्॥  
इषेत्वोर्जेतिमंत्रेण इज्याद्दक्षिणतोरणम्॥१२॥

अग्नआयाहीति मंत्रेण पश्चिमंतु निवेशयत्॥  
शंनोदेवीति मंत्रेण इज्यादुत्तरतोरणम्॥१३॥

कलशांस्तु समादाय हेमगर्भसमन्वितान्॥  
श्वेतचन्दनपंकेन कण्ठस्वस्तिकभूषणान्॥१४॥

यवशालिशरावान्नवस्त्रालंकारविग्रहान्॥  
आजिघ्रेतिचमंत्रेण कलशांस्तु निवेशयेत्॥१५॥

दुकूलैश्चित्रपट्टेश्चवेष्टयेत्स्तं[^755]भमालिकाम॥  
ध्वजादर्शपताकाभिश्चामरैस्तु वितानकैः॥१६॥

[^755]: "तान्सुमङ्गलम् - इ०पा० । "

शंखघंटानिनादैश्चगेयमंगलवाचनैः॥  
तूर्यभेरीनिनादैश्वच वेदध्वनिसमन्वितैः॥१७॥

पुण्यैश्चजयशब्दैश्च कारयीतमहोत्सवम्॥  
पताकाभिर्विचित्राभिः पूजामाल्योपशोभितम्॥१८॥

विचित्रस्रग्वितानाढ्यं प्रकीर्णकुसुमांकुरम्॥  
तन्मध्ये तु कुशास्तीर्णे देवार्चांस्थापयेद्बुधः॥१९॥

पताकांपीतवर्णां तु पूर्वेणेंद्रायदापयेत्॥  
आग्नेय्यां रक्तवर्णाभांकृष्णव[^756]र्णायमायच॥२०॥

[^756]: "याम्यायां यमसंनिभाम् इ०पा० ।"

नीलांजनसमप्रख्यां नैर्ऋत्यां च प्रदापयेत्॥  
वारुण्यांसितवर्णां च कृष्णां वायव्यगोचरे॥२१॥

हरितां यक्षराजाय ऐशान्यां सर्ववर्णिकाम्॥  
श्वेतरक्तकचूर्णेन पद्ममालिखयेत्ततः॥२२॥

वैद्यावेदीतिमंत्रेण वेद्या आलभनं भवेत्।  
पूर्वाग्रानुत्तराग्रांश्च कुशानास्तीर्य यत्नतः॥२३॥

योगेयोगेति मंत्रेण कुशैश्चास्तरणं भवेत्॥  
शय्यातत्रैव कर्तव्या दिव्या

स्तरणसंमिता॥२४॥

गडुकेद्वेविचित्रे तु तन्मध्ये स्थापयेद्बुधः॥  
विचित्रदीपमालाभिर्भक्ष्यभोज्यान्नपानकैः॥२५॥

पूषकान्सुविचित्रान्वै मोदकांश्च प्रदापयेत्॥  
पायसंकृसरं चैव दध्योदनसमन्वितम्॥२६॥

दधि चन्द्रसमप्रख्यंशुभ[^757]वृत्तं च विन्यसेत्॥२७॥

[^757]: "शुभच्छत्रं च--इ०पा० ।"

 इति श्रीभविष्ये महापुराणे ब्राह्मे पर्वणि सप्तमीकल्पे सांबोपाख्याने सूर्यप्रतिष्ठायां मंडलविधिवर्णनं नाम चतुस्त्रिंशदुत्तरशततमोऽध्यायः॥१३४॥छ॥

**नारदउवाच॥**

अतःपरं प्रवक्ष्यामि स्नानकर्मविधिं तव॥  
स्नापकस्तु महाप्राज्ञोब्राह्मणो वेदपारगः॥१॥

अभिज्ञः सौरशास्त्राणामरुणोयदु[^758]सत्तम॥  
भोजको भोजकैश्चान्यैर्ब्राह्मणैश्चतथावृतः॥२॥

[^758]: "यदि सुव्रत-इ०पा ।"

दिशाभागे मंडलस्य ईशान्येवै यथाक्रमम्॥  
हस्तमात्रप्रमाणं तु भद्रपीठं तु विन्यसेत्॥३॥

हस्तिना शकटेनापि भक्त्या ब्रह्मरथेनच।  
मंगलैर्ब्रह्मघोषैश्चदेवं प्रासादमानयेत्॥४॥

भद्रपीठं समादायभद्रं कर्णेतिमंत्रतः॥  
सूत्रधारस्तथा प्रोक्तः शुक्लांबरधरःशुचिः॥५॥

स्नापयेत्कलशं गृह्यदेवदेवं विभावसुम्॥  
सामुद्रंतोयमाहृत्य जाह्नव्यं यामुनंतथा॥६॥

सारस्वतं जलंपुण्यं चांद्रभागं ससैंधवम्॥  
पुष्करस्यजलं श्रेष्ठं गिरिप्रस्रवणोदकम्॥७॥

अन्यद्वापि शुचितोयं नदीनदतडागजम्॥  
यथाशक्त्या उपाहृत्यकलशैः कांचनादिभिः॥८॥

भोजकाश्चाष्टभिः सूर्यंकलशैः स्रापयंतिवै॥  
ततस्तुमणिरत्नानि सर्ववीजौषधीस्तथा॥९॥

सुगंधीनि च माल्यानिस्थलजांन्यंबुजानिच॥  
चंदनानिचमुख्यानि गंधाश्चविविविधास्तथा॥१०॥

ब्राह्मीसुवर्चलामुस्ताविष्णुक्रान्ता शतावरी॥  
दूर्वाचशिविषुष्पी च प्रियंगूरजनीवचा॥११॥

संभृत्यैतांस्तु संभारान्स्नानकर्मविभागवित्॥  
बलाश्वत्थशिरीषाणांपल्लवैः कुशसंयुतैः॥१२॥

कलशोपरि विन्यस्य दद्यादर्ध्यंरवेः सदा॥  
कांचनै राजतैस्ताम्रैर्मृन्मयैः कलशैस्तथा॥१३॥

साक्षतैः सहिरण्यैश्च सर्वौषधिसमन्वितैः॥  
गायत्र्यापरिपूतैस्तु षोडशैः स्नापयेद्रविम्॥१४॥

कुशो[^759]त्तरांततः कृत्वावेदिंपक्वेष्टकामयीम्॥  
तस्यां वेद्यांसमारोप्यपरिधाप्य च वाससी॥१५॥

[^759]: "चतुरस्राम् - इ०पा० ।"

प्रतिमामभिषिंचेच्चसोपवासःप्रयत्नतः॥  
मूर्ध्निसर्वौषधकृिंत्वातथैवामलकानि च॥१६॥

मंत्रेणमृत्तिकां चापि मंत्रतश्च जलंतथा॥  
त्वं देवीवंदिता देवैः सकलैर्दैत्यदानवैः॥३७॥

तेनसंस्थापिता मूर्ध्निमयादेवस्य शुद्धये॥  
आदिस्त्वं सर्वभूतानां देवतानां च सर्वथा॥१८॥

रसानांपतयेतुभ्यमाह्वानं च कृतंमया॥  
इत्थं पौराणिकैर्मंत्रैवैदिकैश्चविशेषतः॥१९॥

कार्यं हिवारुणं स्नानंदेवस्य यदुनंदन॥  
इत्थमुच्चारयेद्वाचं कुर्यात्स्नानं विचक्षणः॥२०॥

देवास्त्वामभिषिंचंतु ब्रह्मविष्णुशिवादयः॥  
व्योमगंगा च पूर्णेन द्वितीयकलशेन तु॥२१॥

सारस्वतस्य पूर्णेन कलशेन सुरोत्तम।  
शक्रादयोभिषिंचंतु लोकपालाः सुरोत्तमाः॥२२॥

सागरोदकपूर्णेन चतुर्थकलशेन तु॥  
वारिणा परिपूर्णेन पद्मपत्रसुगंधिना॥२३॥

पंचमेनाभिषिंचंतु नागाश्च कलशेनेतु॥  
हिमवद्धेमकूटाद्याश्चाभिषिंचंतु वारिणा॥२४॥

नैर्ऋतोदकपूर्णेन षष्ठेन कलशेनतु॥  
सर्वतीर्थांवुपूर्णेन पद्मरेणुसुवासिना॥२५॥

सप्तमेनाभिषिंचंतुऋषयः सप्तयेवराः॥  
वसवश्चाभिषिंचंतु कलशेनाष्टमेनवै॥२६॥

अष्टमंगलयुक्तेन देवदेवनमोऽस्तु ते॥  
ततोवैकलशैर्दिव्यैः स्नानकर्मसपारभेत्॥२७॥

समुद्रं गच्छयत्प्रोक्तं मंत्रमेवमुदीरयेत्॥  
हिरण्यगर्भेति च यन्मंत्रमेवमुदीरयेत्॥२८॥

समुद्रज्येष्ठेति मंत्रेण क्षालयेन्मृत्तिकान्वितम्॥  
सिनीवालीति मंत्रेण दद्याद्वल्मीकमृत्तिकाम्॥२९॥

शम्युदुंबरमश्वत्थं न्यग्रोधं च पलाशकम्॥  
यज्ञं यज्ञेतिमंत्रेण दद्यात्पंचकषायिकम्॥३०॥

पंचगव्यपवित्रं च आहरेत्ताम्रभाजने॥  
गायत्र्याचैव गोमूत्रं गंधद्वारेति गोमयम्॥३१॥

आप्यायस्वेति च क्षीरं दधिक्राव्णेति वैदधि॥  
तेजोऽसीतिघृतं तद्वद्देवस्यत्वा कुशोदकम्॥३२॥

एवमादिविधियुतं पंचगव्यं प्रकीर्तितम्॥  
या ओषधीतिमंत्रेणस्नानमोष[^760]धिभिःक्रमात्॥३३॥

[^760]: "आपोहिष्ठेति त्र्यृचा--इ०पा० ।"

द्रुपदाभिः पुनस्तस्य कुर्याच्चोद्वर्तनंबुधः।  
शिरःस्नानं ततोदद्यान्मानस्तोकाभिमंत्रितम्॥३४॥

विष्णोरराटमंत्रेण दद्याद्गंधोदकं शुभम्॥  
ततो नद्युद्भवेनैव क्षालयेच्छुद्धवारिणा॥३५॥

जातवेदसमुच्चार्य वस्त्रपूतेन वारिणा॥  
तत आवाहयेद्देवं रक्तमाल्यांवरं शुभम्॥३६॥

एह्येहि भगवन्भानो लोकानुग्रहकारक॥  
यज्ञभागं प्रगृह्णार्घमर्कदेव नमोऽस्तुते॥३७॥

हिरण्येन तु पात्रेण देवायार्घ्यंप्रदापयेत्॥  
इदं विष्णुर्विचक्रमे मंत्रेणार्ध्यं समर्पयेत्॥३८॥

पार्थिवैः प्रथमंकलशैः स्त्रापयेद्भास्करं बुधः॥  
ततस्त्वौदुंबरेवीर राजतेतदनंतरम्॥३९॥

ततस्तुकांचनैर्देवं स्नापयेद्यदुनंदन॥  
सर्वतीर्थजलैर्युक्तं सर्वौषधिसमन्वितम्॥४०॥

शंखमादाय देवस्य[^761]मादाय देवस्य ततोमूर्धनि शंकरः।  
दत्वापुष्पाणि देवस्य मूर्ध्नि यत्नाद्विचक्षणः॥१३३॥

[^761]: "चरणोपरि देवस्य - इ०पा० ।"

तोय[^762]मुत्क्षिप्ययत्नेन ततःस्नपनमालभेत्।  
प्रथमं स्नापयेद्देवं वारिणा यदुनंदन॥४२॥

[^762]: "धूपम्-इ०पा०।"

ततस्तुपयसा राजन्पायसेन ततस्तुवै॥  
घृतेन मधुनावापि तथा इक्षुरसेन च॥४३॥

अग्निष्टोमस्य यज्ञस्यगो[^763]मेधस्य चसुव्रत॥  
ज्योतिष्टोमस्य राजेन्द्रवाजपेयस्य वैविभो॥४४॥

[^763]: "गोशतस्य - इ०पा०।"

राजसूयाश्वमेधाभ्यां घृताद्यैर्लभते फलम्॥  
यस्तु कारयतेस्नानं यस्तुभक्त्याप्र[^764]पश्यति॥४५॥

[^764]: "प्रणम्यति - इ०पा०। "

क्रियमाणं तु देवस्य स्नानं यदुकुलोद्वह।  
य एते कथितायज्ञाएतेषां क्रमशः फलम्॥४६॥

अर्चांचकुरुशार्दूल दृष्ट्वावै लभतेफलम्॥  
स्नानं तु यत्नतः कार्यंदेवदेवस्य सुव्रत॥४७॥

यथानलंघयेत्कश्चिदेवस्य स्नपनंविभोः॥  
न प्राश्नंति यथाकाकास्तीर्थं लोकविगर्हिताः॥४८॥

स्नानोदकं तु देवस्य अथवापयएव हि॥  
भूमौगतं यथाचैव प्राश्नाति यदुनंदन॥४९॥

रागंप्राप्नोतिकर्तावै दुःखं कारयितातथा॥  
तस्माद्यत्नेन कर्तव्यं देवस्य स्नपनंविभोः॥५०॥

स्नापयित्वा क्रमेणेत्थं स्नानकर्मविधानवित्॥  
ततो वर्धनिकां गृह्यवारिधारां समुत्सृजेत्॥५१॥

तिस्रस्तुपुरतोऽर्कस्य आचमस्वेतिच ब्रुवन्॥  
वेदोसीति च मंत्रेण उपवीतं प्रदापयेत्॥५२॥

बृहस्पतेति मंत्रेण वस्त्रयुग्मं प्रदापयेत्॥  
यत्नक्रमं प्रकुर्वाणः पुष्पमालां प्रदापयेत्॥५३॥

धूरसीतिचमंत्रेण धूपं दद्यात्सगु[^765]ग्गुलम्॥  
समिद्धोंजनमंत्रेण अंजनं तु प्रदापयेत्॥५४॥

[^765]: "प्रयत्नतः - इ०पा०।"

युंजानीति च मंत्रेण रोचनांतस्य दापयेत्॥  
आरात्रिकं च वैकुर्याद्दीर्घायुष्ट्वायवर्चसे॥५५॥

स्नानकर्म इदं प्रोक्तं भास्करस्य महात्मनः।  
भोजकाब्राह्मणाश्चैव क्रियांकुर्युः प्रयत्नतः॥५६॥

बह्वृचोऽथर्वणश्चैव छंदोगोध्वर्युरेव च॥  
स्नापकस्य च चिह्नानियेच मूर्तिधरास्तथा॥५७॥

तेषां प्रवक्ष्यामि विभोशृणुष्वैकमनाः किल॥  
संपूर्णगात्रोमतिमाञ्छास्त्रज्ञः प्रियदर्शनः॥५८॥

कुलीनः श्रद्दधानश्च आर्यदेशसमुद्भवः॥  
न स्थूलो न कृशो दीर्घः सौरशास्त्रविशारदः॥५९॥

यश्च युक्तोजितात्मा चगुरुभक्तोजितेन्द्रियः॥  
पंचविंशतितत्वज्ञः स्थापकः समुदाहृतः॥६०॥

वर्जनीयांश्च वक्ष्यामियैस्तु कर्मन कारयेत्॥  
हीनांगश्चाधिकांगश्च वामनोविकटस्तथा॥६१॥

नातिगौरोन कृष्णश्चस्नापनाय प्रयोजयेत्॥  
चार्वाको याजकश्चैव नित्यं गोमुखदंभकः॥६२॥

अशुचिव्रणसंयुक्तः श्यामदंतोऽथम[^766]त्सरी।  
को[^767]पनो दुष्टशीलश्चयुवावावृद्ध एव च॥६३॥

[^766]: "मन्युमान् - ३०पा०।"

[^767]: "रोगयुक्तोऽथ वै बालः - इ०पा०।"

श्वित्रीकुष्ठी च रोगी च काणोदुर्मतिरेव च॥  
संकीर्णजातिहीनश्च तथा च वृषली

पतिः॥६४॥

कुञ्जश्चांधस्तथाव्यंगः खल्वाटोविकलेन्द्रियः॥  
अविनीतोदुरात्माच विकलः पंगुरेव च॥६५॥

तिथिनक्षत्रयोगानां वाराणां च तथा विभो।  
सूचकोजीवितार्थं हि यश्च मूल्येनपाठयेत्॥६६॥

ईदृशान्स्नापकान्सर्वान्वर्जयति प्रयत्नतः॥  
तस्मात्सर्वप्रयत्नेन परीक्ष्याः स्नापकाबुधैः॥६७॥

 इति श्रीभविष्ये महापुराणे ब्राह्मेपर्वणि सप्तमीकल्पे सांबोपाख्याने सूर्यप्रतिष्ठास्नानविधिवर्णनं नाम पंचत्रिंशदुत्तरशततमोऽध्यायः॥१३५॥छ॥

**नारदउवाच॥**

अतःपरं प्रवक्ष्यामि अधिवासनमुत्तमम्॥  
सहस्रशीर्षा पुरुषोमंडपं यत्नतो विशेत्॥१॥

ततोन्येचशुचौ देशे असंस्पृष्टोपलेपने॥  
मंडलं पंचवर्णैस्तु आलिखेच्चतुरस्रकम्॥२॥

पताकातोरणच्छत्रध्वजमाल्याद्यलंकृतम्।  
विचित्रसुवितानाढ्यं प्रकीर्णकुसुमोत्करैः॥३॥

तस्यमध्ये कुशास्तीर्णेमूर्तिः[^768]स्थाप्या विवस्वतः॥  
तत्रास्यावाहनं कृत्वादद्यार्घ्यंविवस्वतः॥४॥

[^768]: "भृतकोऽर्थी च दुष्टं तत्र न याजयेत् - इ०पा० ।"

सुवर्णमधुपर्कादिकृ[^769]त्वा तत्र विधानतः।  
देव[^770]स्य दर्शयेद्गां च सवत्सांरोहिणीं शुभाम्॥५॥

[^769]: "सुमनोधूपदीपकैः - इ०पा० ।"

[^770]: "दद्यादत्र प्रयत्नेन - इ०पा० ।"

नमोगोपतयेतुभ्यं सहस्रांशोप्रसीद मे॥  
एवमर्ध्येणसंपूज्य परिधायच वाससी॥६॥

यज्ञोपवीतमातिथ्यं तथाभ्यंगं तथैव च॥  
वत्सरेवत्सरे तस्य नवमव्यंगमाहरेत्॥७॥

श्रावणेमासि राजेंद्रपवित्रं तस्य तद्धिवै॥  
ब्राह्मणान्भोजयित्वा तु वर्षेवर्षे प्रयोजयेत्॥८॥

अव्यंगं यदुशार्दूल श्रावणेमासि भास्करम्॥  
सर्वगंधैः समालभ्य चंदनागुरुकुंकुमैः॥९॥

अलंकारैरलंकृत्य कुसुमैश्चसुगंधिभिः॥  
मालाभिश्चविचित्राभिरावद्धाभिरनेकशः॥१०॥

ततोधूपं निवेद्याशुप्रतिमाग्रेप्रयत्नतः॥  
सहस्रशीर्षापुरुषो मंडपं च प्रवेशयेत्॥११॥

नमःशंभवेति मंत्रेण शय्यायां विनिवेशयेत्॥  
विश्वतश्चक्षुरित्येव कुर्यात्कमलनिष्कलम्॥१२॥

पुनरेवच वक्ष्यामि संकलीकरणं शुभम्॥  
स्नापनेतुयदाकार्यं स्वदेहेन्यासमुत्तमम्॥१३॥

प्रतिमायां तथाकार्यं यथाचालंभनं बुधः॥  
ॐखषोल्कायनमो मूलमंत्रः प्रकीर्तितः॥१४॥

आदित्योऽयं स्वयंदेव अक्षरेणोपबृंहितः॥  
ॐकारं विन्यसेन्मूर्ध्नि हंकारं नासिकोपरि॥१५॥

खकारंचललाटे तु षकारं वदनेन्यसेत्॥  
लकारं चैव कंठेतुककारं हृदये न्यसेत्॥१६॥

यकारंतुभुजे वामेनकारं दक्षिणेभुजे॥  
मकारं वामकुक्षौ च हकारं दक्षिणे न्यसेत्॥१७॥

ॐकारं तु सदाध्यायेज्ज्वालामालासमाकुलम्॥  
हुंकारं शुद्धवर्णाभं प्रसवंतमलं शुभम्॥१८॥

खकारं चिंतयेत्प्राज्ञो भिन्नांजनसमप्रभम् ॥  
तरुणादित्यवर्णा

भं खकारं चिंतयेद्बुधः॥१९॥

षोकारं तु महाबाहो हेमवर्णं विचिंतयेत्॥  
शुक्लपद्मनिभाकारमकारं चिंतयेद्बुधः॥२०॥

जातीकुसुमसंकाशं ह्रींकारं सर्ववर्णकम्।  
क्षीरवर्णं सकारंतु चिंतयेत्सततं बुधः॥२१॥

नकारं हिमकुंदाभं मकारममृताक्षरम्॥  
ह्रींकारं विद्युत्संकाशं ह्रींकारं सर्ववर्णकम्॥२२॥

क्षीरवर्णं सकारं तु चिन्तयेत्सततं बुधः॥  
नकारं स्वर्णवर्णाभं मकारं कनकप्रभम्॥२३॥

ततोदेवं महात्मानं सहस्रकिरणं रविम्॥  
प्रसादाभिमुखेदेवे शयनीये निवेदयेत्॥२४॥

अग्निकार्यं ततः कुर्युरग्निकुंडेषुवै द्विजाः॥  
ततोऽरण्यां समुत्थाप्य अग्निंलौकिकमेववा॥२५॥

प्रज्वाल्याग्निं विधानेन कुर्याद्धोमं विचक्षणः॥  
बह्वृचः पूर्वकांडेषु याम्यां मध्यादिनस्तथा॥२६॥

पश्चिमे चैवच्छंदोग उत्तरेऽथर्वणोमतः॥  
मध्येचभोजकः कुर्याद्धोमं यज्ञेयदूत्तम॥२७॥

शमीपालाशोदुंबर्या अपामार्गं तथैव च॥  
द्वादशतु सहस्राणि अष्टौचत्वारि एव च॥२८॥

द्वौत्रीणि च सहस्राणि अथवा एकएव हि॥  
अग्निर्मूर्धेतिमंत्रेण कुंडस्यालंभनं भवेत्॥२९॥

उल्लिख्याभ्युक्ष्य तेनैव अग्निंदूतमितिस्मृतः॥  
संबुध्यग्निंच मंत्रेण गर्भाधानं तु कारयेत्॥३०॥

सीमंतेतिपुनस्तत्र महामंत्रेण होमयेत्॥  
जातकर्मतथाप्रोक्तं प्राणायामं विदुर्बुधाः॥३१॥

नमः स्वाहेति मंत्रेण नामकरणमेव च॥  
अन्नप्राशनमंत्रेण अन्नप्राशनमादिशेत्॥३२॥

ज्येष्ठमग्रेतिमंत्रेण तेन चूडोपकर्मणि॥  
व्रतबंधस्य मंत्रेण व्रतबंधं समादिशेत्॥३३॥

समावर्तनमित्येव आकृष्णेति च होमयेत्॥  
पत्नीसंयोजनं चैव स्वयमेव प्रकल्पयेत्॥३४॥

अग्निहोमादिकं कर्मयज्ञकर्माणि यानिच॥  
महाव्याहृतिमंत्रेण होतव्यानि समंततः॥३५॥

मातॄणां यज्ञभूतानां बलिकर्म प्रदापयेत्॥  
सर्वकामसमृद्ध्यर्थंकारयेदधिवासनम्॥३६॥

त्रिरात्रं पंचरात्रं च अहोरात्रमथापि वा॥  
ततः स्वलंकृतांस्नातां मणिरत्नैर्विभूषिताम्॥३७॥

कृतरक्षां प्रयत्नेन प्रतिमामधिवासयेत्॥  
देवागारादथैशाने दिग्भागे दिव्यमंदिरम्॥३८॥

कृत्वा कुशपरिस्तीर्णे वरास्तरणसंवृते॥  
पूर्वशीर्षां तथाशय्यां शुक्लशुक्लांबरोत्तराम्॥३९॥

तस्यामावेशयेत्सम्यङ्महाश्वेतामुपाहरेत्॥  
निक्षु[^771]भा दक्षिणे पार्श्ववामेराज्ञी च कीर्तिता॥४०॥

[^771]: "निक्षुभी - इ०पा० ।"

दंडपिंगलकौ चास्य स्थितौपादप्रवेशितौ॥  
तस्यां संवेशितायां तु शर्वर्यां प्रतिमांरवेः॥४१॥

वसेत्तांरजनीं तत्र स्तूयमानश्चतुर्दिशम्॥  
ब्राह्मणैर्वंदिभिश्चापि गी

तज्ञैश्चारणैस्तथा॥४२॥

कुर्याज्जागरणं तत्र सूर्यभक्तिसमन्वितैः॥  
प्रभातायां तु शर्वर्यां बोधयेदृग्विधानतः॥४३॥

हविष्यं भोज्यकामांस्तु ब्राह्मणान्भोजकांस्तथा॥  
दक्षिणाभिश्च संपूज्यतैः कृतस्वस्तिवाचनः॥४४॥

ततोगर्भगृहस्याथ मध्येकृत्वातु पिंडिकाम्॥  
विधिवत्तत्र सौवर्णं न्यसेत्सप्तहयं रथम्॥४५॥

सर्ववीजौषधैश्चैव तत्रदत्त्वा विधानवित्॥  
दत्त्वार्घ्यंस्थापयेत्तत्र यजमानः सहायवान्॥४६॥

शंखदुंदुभिनिर्घोषैर्जलधारासहाक्षतैः॥  
कृत्वापुण्याहशब्दं तु आलयस्य प्रदक्षिणाम्॥४७॥

शुभलग्नेदिनेऋक्षे पूर्वाह्णे भानवेक्षणे॥  
मुहूर्तेच शुभेभानोः प्रतिमां स्थापयेद्बुधः॥४८॥

नाधोमुखीं नोर्ध्वमुखीं न पार्श्वावनतांतथा॥  
समामभिमुखीं चेमां प्रतिमां तु निवेशयेत्॥४९॥

पत्न्यौचास्य ततः सम्यक्पार्श्वयोर्विनिवेशयेत्॥  
निक्षुभादक्षिणे पार्श्वेरवे राज्ञी तु वामतः॥५०॥

ततस्तदुपहारार्थं संभारैः प्राक्समाहृतैः॥  
मोदकायूषिकापूपशष्कुलीभूतशीर्षकैः॥५१॥

कृसरैः पायसोन्मिश्रैः सर्वदिक्षुक्षिपेद्वलिम्॥  
इंद्रायदेवपतये वलिने वज्रपाणिने॥५२॥

शतयज्ञाधिपतये तस्मै इंद्राय तेनमः॥  
त्रातारमिंद्रमंत्रेण इंद्रस्यावाहनं भवेत्॥५३॥

अग्नये रक्तनेत्राय ज्वालामालाचिंताय वै॥  
शक्तिहस्ताय तीव्रायतथा चैवाजवाहिने॥५४॥

आग्नेय्यामग्निमंत्रेण वन्हेरावाहनं स्मृतम्॥  
दंडहस्ताय कृष्णाय महिषोत्तमवाहिने॥५५॥

सूर्यपुत्रायदेवाय धर्मराजाय वै नमः॥  
यमायत्विति मंत्रेण मुद्रास्तस्यैव कीर्तिताः॥५६॥

नैर्ऋते खड्गहस्ताय नीललोहितकाय च॥  
सर्ववाह्याधिपतये विरूपाख्याय वै नमः॥५७॥

आयंगौरितिमंत्रेण नैर्ऋत्यां तु प्रकल्पयेत्॥  
वारुण्यां पाशहस्ताय वरुणायेति कल्पयेत्॥५८॥

मंत्रेणावाहनं विद्यात्पंचनद्यः सरस्वतीम्॥  
प्राणात्मकाय धूपाय अव्यंगायानिलाय च॥५९॥

ध्वजहस्ताय भीमायनमो गंधवहाय च॥  
तस्याप्यावाहनं विद्याद्यद्देवादेवहेडनम्॥६०॥

गदाहस्ताय सोमाय शुष्मिणे नृगताय च॥  
गदापट्टिशहस्ताय सोमराजाय वै नमः॥६१॥

ईशावास्यं च गुह्यावैसोममंत्रः प्रकीर्तितः॥  
चतुर्मुखाय देवाय पद्मासनगताय च॥६२॥

कृष्णाजिननिषण्णाय नमोलंबोदराय च॥  
गणाधिपतये देवनीलकंठाय शूलिने॥६३॥

विरूपाक्षाय रुद्राय त्रैलोक्याधिपते नमः॥  
अभित्वाशूरनोमंत्र ईशानाय प्रकल्पयेत्॥६४॥

सर्वनागाधि

राजाय श्वेतवर्णाय भोगिने॥  
सहस्रफणिने नित्यमनंताय नमोनमः॥६५॥

नमोऽस्तु सर्पेभ्य इति मंत्रश्चैव प्रकीर्तितः॥  
पंचरात्रादिभिर्न्यासम

गन्यासःप्रयुज्यते॥६६॥

तथोपक्षीरपानैश्च स्तुतिस्तोत्रैश्च भास्करम्॥  
विप्रेभ्योभोजकेभ्यश्च ततोदद्याच्च दक्षिणाम्॥६७॥

सूर्यक्रतुं महापुण्यं नैव कुर्याददक्षिणम्॥  
स्थाप्यतेऽनेन विधिनातद्भःक्तै प्रतिमा चया॥६८॥

सातुवृद्धिकरा नित्यं सांनिध्याच्चसदा भवेत्॥  
सप्तजन्मसुतेषां तु नरोगाः संभवंतिहि॥६९॥

त्रिरात्रेयेद्युपासंते भानोर्यात्राभिवासने॥  
गंधमाल्योपहारैस्तु तेयांतिभुवनं रवेः॥७०॥

आत्मीयं परकीयं वा प्रतिमास्थापनं रवेः॥  
यः पश्यतिपुमान्भक्त्यासस्वर्लोकमवाप्नुते॥७१॥

दशानामश्वमेधानां वाजपेयशतस्य च॥  
फलं प्राप्नोतिपुरुषः प्रतिष्ठाप्य दिवाकरम्॥७२॥

यावत्कीर्तिः पुण्यकृताभानोः स्थानेनिवेशिते॥  
तावत्सतु यदुश्रेष्ठ सूर्यलोके महीयते॥७३॥

स्थापने चास्यवैमंत्रः प्रोक्तोलोकेषु पूजितः।  
ध्रुवाद्यौश्चध्रुवापृथ्वीध्रुवं विश्वमिदं जगत्॥७४॥

श्रेयसे यजमानस्य तथात्वं ध्रुवतांव्रज॥  
स्थापयित्वारविं भक्त्या विधिदृष्टेनकर्मणा॥७५॥

मासेमासे क्रतुफलं लभंतेनात्र संशयः॥  
एकाहेनापि यद्भानोः पूजयाप्राप्यते फलम्॥७६॥

नतुक्रतुशतैर्वीर प्राप्यते मानवैर्भुवि॥  
कृत्वापि सुमहत्पापं यः पश्चात्सेवते रविम्॥७७॥

सयातिसूर्यलोकं तु नरोविगतकल्मषः॥  
न भवेदिष्टकायां च द्रवणं भूमिसंमितिः॥७८॥

स्वर्गेमहीयते तावत्कारको देववेश्मनः॥  
खंडस्फुटितसंस्कारं कृत्वा यत्फलमाप्यते॥७९॥

नतुक्रतुसहस्रैस्तु प्राप्यते फलमुत्तमम्॥  
सिकतायामपि गृहं यस्तुकुर्याद्विभावसोः॥८०॥

गोपतेः स प्रियसदः प्रगच्छेद्गोपतेर्वरम्॥८१॥

इत्येवं सुरवरस्तुतस्यभानो र्भूतानांस्थितिनिलयप्रसूतिहेतोः॥  

श्रीभागीभवति नरोनिकेतकारीकल्पानां वसति शतं ससूर्यलोके॥८२॥

 इति श्रीभविष्ये महापुराणे ब्राह्मेपर्वणि सप्तमीकल्पे सांबोपाख्याने सूर्यप्रतिष्ठावर्णनं नाम षट्त्रिंशदुत्तरशततमोध्यायः॥१३६॥छ॥

**॥नारदउवाच॥॥**

यः प्रासादं रचयति पुमान्देवतानां प्रयत्नात्तत्र  
प्रीत्या सपदि कुरुते स्थापनां भानुभक्तः॥  
दिव्यान्भोगाल्ँलभति च सदा कामत श्चाप्रमेयां  

स्तान्भुक्त्वासौपुनरपि भवेच्चक्रवर्ती पृथिव्याम्॥१॥

ये मानवास्त्रिदशमूर्तिनिकेतनानि  
कुर्वंति साधुजनदृष्टिमनोहराणि॥  
तेषां मृतेप्यपरमार्थमये शरीरे  
लोके परिभ्रमति कीर्तिमयं शरीरम्॥२॥

इति ते कथितमिदं देवपूज्यस्य सवितुः स्थापनमिवाधानम्॥  
साधारणविधानं शृणुदेवानां प्रतिष्ठापने वीर॥३॥

स्नातोभुक्तो वस्त्रालंकृतकुसुमैर्गंधैःप्रतिमाया  
आस्तीर्णायां शय्यायां स्थापनं कुर्यात्॥  
सुप्तायां तु स

नृत्यगीतेर्जागरणैः सम्यगेवाधि-  
वास्यदैवज्ञेन प्रतिदिष्टकालेसंस्थापनं कुर्यात्॥  
अभ्यर्च्यकुसुम गंधानुलेपनैः शंखतूर्यनिर्घोषैः  
प्रादक्षिण्येन न येदायतनस्यप्रयत्नेन कृत्वा  
वलिप्रतिमामभ्यर्च्य ब्राह्मणांश्च साधून्दत्वा  
हिरण्यकलशं विधिनानिक्षिपत्पिंडिकामध्ये  
सुश्वभ्रेस्थापकदैवज्ञ द्विजान्सम्यग्विशेषतोभ्य-  
र्च्य कल्पान्तं भोगीभवतीहपरत्रसुखी॥४॥

विष्णोर्भागवताममाश्वसवितुः शंभोः सभस्माद्विजा  
मातॄणामपि मातृमंडल विदोविप्राविदुर्ब्राह्मणाः  
सर्वेयस्यविमुक्त शुक्लवसनाबुद्धस्यरक्तांवरायेयं  
देवमुपाश्रिताः सुविधिनातैस्तस्य कार्याक्रिया॥५॥

सामान्यमिदं देवानां मधिवासनं भवतिमयाकथितम्॥  
क्रियमाणमिदं दृष्ट्वा देवानां प्रतिष्ठापनम्॥६॥

नरोभक्त्या इहकामानवाप्यसर्वान्परत्र स्वर्गभाजनं भवति॥  
इदं ते कथितं राजन्प्रतिष्ठा पनमादितः॥७॥

यत्कृत्वासवितुः स्नानं नरोयातिमनोगतिम्॥  
इत्थं कृत्वा नरोभक्त्यासवितुः स्थापनं बुधः॥८॥

कारयेत्पुरतोभक्त्यासवितुः स्थापनं बुधः॥  
इतिहास पुराणस्य श्रवणं पापनाशनम्॥९॥

ताभ्यांहि श्रवणादी रसान्निध्यं यातिभास्करः॥  
कृतेत्वायतने तस्मिन्ये चान्ये चापि देवताः॥३०॥

तस्मात्कार्यं वधैर्नित्यं धर्मश्रवणमादितः॥  
वाचकं पूजयित्वा तु ब्राह्मणानु पपूज्यच॥११॥

कारयेद्वाचनं वीरपुस्तकस्याग्रतोरवेः॥  
सर्वस्वंस्थापकैर्दद्याद्यत्किंचिह मागतम्॥१२॥

गोदानमथवा दद्यात्तस्य चित्तं प्रसादयेत्॥  
इत्येष कथितोवीर प्रतिष्ठाकल्प आदितः॥१३॥

कृत्वादृष्ट्वाच श्रुत्वाचयंनरोऽर्कमवाप्नुयात्॥१४॥

 इति श्रीभविष्ये महापुराणे ब्राह्मेपर्वणि सप्तमीकल्पे सांवोपाख्यानेप्रतिष्ठापनविधिवर्णनं नाम सप्तत्रिंशदुत्तरशततमोऽध्यायः॥१३७॥छ॥

**नारदउवाच॥॥**

इंततेकथयिष्यामि ध्वजारोपण मुत्तमम्॥  
यदुक्तं ब्रह्मणापूर्वमृषभाधिपतेः पुरः॥१॥

पुरादैवासुरेयुद्धेयानि देवैर्जयेप्सुभिः॥  
कृतान्युपरिचिह्नानि वाहनानि ध्वजानितु॥२॥

लक्ष्मचिह्नध्वजं केतुरिति पर्यायनामभिः॥  
कीर्तितः सचतस्येहप्रमाणं गदतःशृणु॥३॥

ध्वजोवंशस्यकर्तव्यस्त्वविद्धऋजुरव्रणः॥  
प्रासादव्यास तुल्यस्तु ध्वजवंश प्रमाणतः॥४॥

देवागारस्ययेप्रोक्तामंजरीकलशादयः॥  
अथवातत्प्रमाणस्तु ध्वजदंडः प्रकीर्तितः॥५॥

अंतर्गृहस्ययावेदीसूत्रतः परिकल्पिता॥  
तस्याव्यासोभवेद्वंशः प्रासादस्ययदूत्तम॥६॥

अथवा मूलसूत्रेण योव्यासोऽन्तर्गृहस्य तु॥  
प्रासादव्यासइति सप्रोक्तश्चेहन संशयः॥७॥॥

केतुर्भवेद्वरोवंशोननिम्नोन ऋजुस्तथा॥  
पत्रं ध्वजोयुगंचैव न लिकापुरुषस्तथा॥८॥

चतुर्हस्ताभव

न्त्येतेप्रशस्ताः कृष्णनन्दन॥  
अष्टहस्तप्रमाणस्तु विंशा[^772]र्धस्यप्रमाणतः॥९॥

[^772]: " दण्डं कृत्वा तु यत्नतः - इ०पा० । "

सामान्योध्वजदंडस्तुसर्वसाधारणोमतः॥  
दंडपाणिध्वजोयस्तु स्मृतोहस्तांस्तु षोडश॥१०॥

विंशद्धस्तात्परोदंडोनकार्यः सर्वथा[^773] रवेः॥  
युग्महस्तस्तुकर्तव्योध्वज दंडोमनीषिभिः॥११॥

[^773]: " इन्द्रकेतुनः - इ०पा० ।"

चतुरंगुलविस्तीर्णः सुवृतोव्यं गुलोपरि॥  
नातिसूक्ष्मोनच स्थूलोनकार्योनतपर्वणः॥१२॥

समपर्वस्तुकर्तव्यः सुदृढः सूक्ष्मएवहि॥  
व[^774]क्रः पुत्रविनाशायसव्रणोऽर्थ विनाशनः॥१३॥

[^774]: "रौद्रः - इ०पा० ।"

रागदोयुग्महस्तस्तु भिन्नोदुःखमनंतकम्॥  
करोतिहानिं धर्मस्यहीनो यस्तु प्रमाणतः॥१४॥

वैषम्यमसमपर्वादद्यात्कृच्छ्रमधोन्नतः॥  
जयोजयंतोजै[^775]त्रेयः शत्रुहंताजयावहः॥१५॥

[^775]: " राजेन्द्रः - इ०पा० ।"

नंदोपनंदनश्चैव इंद्रोपेंद्रस्तथैव च॥  
दशैतेकीर्तिता भेदाध्वजस्यानन्दसंमिताः॥१६॥

द्विहस्तस्तुजयोदंडोजयंतोद्विगुणोमतः॥  
द्वादशहस्तस्तुजैत्रेयः शत्रुहंताकलान्वितः॥१७॥

जयावहस्तुर्विंशार्धोनन्द आदित्यसन्निभः॥  
चतुर्दशोपनं दस्तुइंद्रः षोडश उच्यते॥१८॥

उपेंद्रोष्टादशप्रोक्तस्तर्थेद्रोविंशतिः स्मृतः॥  
भिन्नोवक्रोऽसाधितश्च न कार्योदंडएवहि॥१९॥

मूलमंत्रेण कर्तव्योव्यासतोऽन्तर्गृहस्यतु॥  
ध्वजदंडोमहाबाहो अथवावास्तुमानतः॥२०॥

मंजरीमानतोवापितदर्धेनाथवा विभो॥  
पताकावैशुभाकार्याध्वज वंशावलम्बिनी॥२१॥

देवागारस्यशिखरात्रि भागपरिमार्जनी॥  
साप्रोक्तादशधावीरमानतोमानतस्तथा॥२२॥

अंकुरःपल्लवश्चैव स्कंधःशाखातथैव च।  
पताकाकदलीवीरकेतुर्लक्ष्य जयस्तथा॥२३॥

ध्वजश्चदशमः प्रोक्तः सर्वदेवमयोव्ययः॥  
अंकुरोद्व्यंगुलः प्रोक्तः पल्लवश्च तु रंगुलः॥२४॥

स्कंधः षडंगुलः प्रोक्तः शाखाचाष्टांगुलामता॥  
एकादशपताका तु कदलीच चतुर्दश॥२५॥

केतुस्तुषोडशः प्रोक्तोलक्ष्याष्टादशमुच्यते॥  
जयाविंशतिवैप्रोक्ताएतावत्त्वंगुलानि तु॥२६॥

देवागारस्यकुंभस्यप्रसन्नासाप्रमार्जनी॥  
अंकुरेति पताकासाविज्ञेया यदुनंदन॥२७॥

पल्लवेतिद्वितीयस्य मार्जनीपरिकीर्तिता॥  
त्रिभागमार्जनीस्कंधः शाखावैपंचमस्य तु॥२८॥

षष्ठस्योक्तापताकातुकदलीसप्तमस्यतु॥  
अष्टमस्यतथाकेतुर्लक्ष्मचनवमस्यतु॥२९॥

ततस्तुदशमः प्रोक्तोजयंतो यदुनंदन॥  
वृषस्थानावमार्जीतुध्वज स्तुपरिकीर्तितः॥३०॥

गजोमेषोऽथमहिषः कबंधस्तु वृषस्तथा॥  
हरिणोऽथनरश्चैव नर

श्चनर सत्तम॥३१॥

स्थानान्येतानिभू[^776]योऽथप्रयुक्तस्य ध्वजस्यतु॥  
दिशाभागेतु पूर्वात्तुक्रमण परिकल्पयेत्॥३२॥

[^776]: "भूमौ तु - इ०पा० ।"

एवं दशविधाप्रोक्तापताकातत्व दर्शिभिः॥  
कर्तव्यासा यथापूर्वं तच्छृणुष्व नराधिप॥३३॥

शुक्लवस्त्रमयीचित्रासघंटासुमनोहरा॥  
नानाचामरसंपन्नाकिंकिणीजालमंडिता॥३४॥

ध्वजाग्रेचैवकर्तव्योदेवतालिंग सूचकः॥  
कांचनोवाथरौप्योवामणिरत्नमयोऽपिवा॥३५॥

रंगकैर्लिख्यते वापि तद्वाहनसमाकृतिः॥  
ध्वजदंडोऽत्रविन्यस्तः कर्तव्यो यदुनंदन॥३६॥

गरुत्मांस्तुध्वजोविष्णोरीश्वरस्य ध्वजोवृषः॥  
ब्रह्मणः पंकजं कार्यं रवेर्धर्मः स्मृतोध्वजः॥३७॥

हंसोजालाधिपस्योक्तः सोमस्यतु नरोध्वजः॥  
बलदेवस्यतालस्तु कामस्य मकरध्वजः॥३८॥

सिंहोध्वजस्तुदुर्गायाः कीर्तितोयदुनंदन॥  
गोधाचापि उमादेव्यारैवतस्ययः स्मृतः॥३९॥

कच्छपोवरुणस्योक्तवा तस्य हरिणोमतः॥  
पावकस्यतथामेप आखुर्गणपतेर्मतः॥४०॥

ब्रह्मर्षीणां कुशः प्रोक्तइत्येषा ध्वजकल्पना॥  
यस्ययोवाहनः प्रोक्तः सतस्यध्वजउच्यते॥४१॥

विष्णोर्ध्वजेतु सौवर्णंदंडं कुर्याद्विचक्षणः॥  
पताकाचापिपीतास्याद्गरुडस्य समीपगा॥४२॥

ईश्वरस्य ध्वजेदंडोराजतो यदुनंदन॥  
पताकावापि शुक्लास्याद्वृषभस्य समीपगा॥४३॥

पितामहध्वजेदंडः स्मृतस्ताम्रमयोबुधैः॥  
पद्मवर्णपताकास्यात्पङ्कजस्य समीपणा॥४४॥

आदित्यस्य च सौवर्णोध्वजेदंडः प्रकीर्तितः॥  
पंचवर्णापताकास्या द्धर्मस्याधोगतानृप॥४५॥

किंकिणीजालसंपन्नानानावुद्बुदसन्निभा॥  
पुष्पमालोपसंपन्नानानावादिभिरावृता॥४६॥

इंद्रध्वजस्य दंडोक्तः कांचनोयदुनंदन॥  
पताकाबहुवर्णास्यात्कुंजरस्य समीपगा॥४७॥

आयसश्चापि दंडोतोयमचिह्नं विचक्षणैः॥  
पताकावर्णतः कृष्णामहिषस्य समीपगा॥४८॥

जलाधिपध्वजोदंडोराजतः परिकीर्तितः॥  
पताकासर्वतः श्वेताविचित्रासाचकथ्यते॥४९॥

ध्वजेचापिकुवेरस्य दण्डोमणिमयः स्मृतः॥  
पताकाचापिरक्तास्यान्नरपाद समीपगा॥५०॥

बलदेवध्वजेदण्डोराजतो यदुनंदन।  
पताकावर्णतः शुक्कातालस्याधोगतास्मृता॥५१॥

कामध्वजेत्रिलोहःस्याद्दण्डोयदुकुलोद्वह॥  
पताकारोहिणीतत्रमकरस्य समीपगा॥५२॥

मयूरंकार्तिकेयस्य चिह्नं लोकेषु गीयते॥  
त्रिलोहदंडमारूढं बहुरत्न विभूषितम्॥५३॥

बहुवर्णकचित्रातु पताकाकथिता बुधैः॥

२

सिंहजिलाधिपस्प - इ - पा० ।

हस्तिदंतभवं दण्डं कुर्याद्गणपतेर्नृप॥५४॥

ताम्रदंडं समारूढं संशुद्ध संप्रतिष्ठितम्॥  
शुक्लापताकाकर्तव्यासुप्रमाणामहीपते॥५५॥

मातॄणांचापिकर्तव्योनैकरूपोध्वजोबुधैः॥  
पताकाभिरनेकाभिबर्हुरत्नाभिरन्वितः॥५६॥

रेवंतस्यापिकर्तव्योध्वजोवाजीनराधिप।  
रक्तापताकातत्रापिकर्तव्यायदुनंदन॥५७॥

चामुंडामंदिरेकार्यः शिरोमालाध्वजाकुला॥  
नीलापताकाकर्तव्यादंडोलोहमयस्तथा॥५८॥

रीतीमयश्चमातॄणां रेवंतस्यचकारयेत्॥  
गौर्याध्वजस्ताम्रमयः पताकागोपसन्निभा॥५९॥

स्वर्णदंडस्तुवीरस्यध्वजोमेष समन्वितः॥  
पताकाबहुरत्ना[^777]ढ्याकर्तव्यायदुनंदन॥६०॥

[^777]: "बहुवर्णा च - इ०पा०। "

अश्मसारमयोदंडोध्वजोवात्स्य उच्यते॥  
पताकाकृष्णवर्णातुहरिणस्यसमीपगा॥६१॥

भगवत्याध्वजोदंडः सर्वरत्नमयः स्मृतः॥  
पताकास्यत्रिवर्णास्यात्सिंहस्याधोगतानृप॥६२॥

एवंविधमिदंकृत्वाध्वजं लक्षणलक्षितम्॥  
अधिवास्यततोराजंस्ततआरोपयेद्बुधः॥६३॥

ततःसर्वौषधीभिश्चस्नापयित्वाप्रयत्नतः॥  
समालभ्यचवध्नीयान्मध्येप्रतिसरान्नृप॥६४॥

कल्पयित्वाशुभांवेदिंकलशैरुपशोभिताम्॥  
तस्यांवेद्यांसमारोप्यतांरात्रिमधिवासयेत्॥६५॥

नानाकुसुमचित्रांचस्रंजतस्यानुलंबयेत्॥  
समभ्यर्च्यप्रयत्नेन धूपमस्यनिवेदयेत्॥६६॥

बलिकर्मततः कृत्वाकृसरापूपकादिभिः॥  
पलालापूपिकाभिश्चदधि[^778]पायससूपकैः॥६७॥

[^778]: " दधिपायस पूर्वकैः - इ०पा०।"

उद्दिश्यलोकपालेभ्योवलिंदद्याच्चवायसैः॥  
ब्राह्मणान्स्वस्तिवाच्याथकृत्वापुण्याहमंगलम्॥६८॥

वादित्रकृतनिर्घोषंजलं[^779]संस्कारसंयुतम्॥  
नानाबुद्बुदसंपन्नंवेष्टितनववाससा॥६९॥

[^779]: " जनफूत्कार संकुलम् - इ०पा०।"

शुभेलग्नेदिनेऋक्षेध्वजंचारोपयेद्बुधः॥  
विन्यस्यस्वर्णकलशंश्वभ्रराजंध्वजस्यतु॥७०॥

एवमारोपयेद्यस्तुध्वजंदेवालयोपरि॥  
सश्रियावर्धतेनित्यं प्राप्नोतिपरमांगतिम्॥७१॥

असुरावासमिच्छंतिध्वजहीनेसुरालये॥  
तस्माद्देवालयं प्राज्ञोध्वजहीनं नकारयेत्॥७२॥

मंत्रशचस्थापनेप्रोक्तोविधानज्ञैर्ध्वजस्यतु॥  
एह्येहिभगवन्देवदेववाहनवैखग॥७३॥

श्रीकरश्रीनिवासश्चजैत्रजैत्रोपशोभित॥  
व्योमरूपमहारूपधर्मात्मंस्त्वंचवैगते॥७४॥

सान्निध्यंकुरुदंडेऽस्मिन्साक्षीचध्रुवतांव्रज॥  
कुरुवृद्धिंसदाकर्तुः प्रासादस्यार्कवल्लभ॥७५॥

ॐएह्येहिभगवानीश्वरविनिर्मितउपरिचर  
वायुमार्गानुसारिज्छ्रीनिवासरिपुध्वंसयक्षनिलय

सर्वदेवप्रियंकुरुसान्निध्यंशांतिंस्वस्त्य  
यनंचमेभयंसर्वविघ्नाव्यपसरंतु॥७६॥

मंत्रेणानेनराजेन्द्रश्वभ्रेदंडेनिवेशयेत्॥  
पताकांपूर्वमंत्रेणस्थित्वापूर्वमुखोनृप॥७७॥

क्षिपेदूर्ध्वमथाकाशंप्रासादशिखराद्विभोः॥  
यजमानस्ततःपश्येत्पताकांयदुनंदन॥७८॥

प्रासादपुरतोवरिपताकांपातयेद्यदि॥  
इंद्रलोकंतदाकर्ताविशेद्वैयदुनंदन॥७९॥

आग्नेय्यामग्मिलोकंतुयाम्यांयमसदोभवेत्॥  
नैर्ऋत्यांनैर्ऋतंलोकं वारुण्यां वारुणंव्रजेत्॥८०॥

यस्यदेवस्ययद्वेश्मकृतंयदुकुलोद्वह॥  
तस्यलोकमवाप्नोतिवृषस्थानगतोयदि॥८१॥

वायव्येवायुमाप्नोतिसौम्यायांसोममाप्नुते॥  
ऐशान्यामीशमाप्नोतिकर्तावैदेववेश्मनः॥८२॥

यएवंकारयेद्भक्त्याध्वजस्यारोपणंरवेः॥  
सहिभुक्त्वापरान्भोगान्सूर्यलोकेमहीयते॥८३॥

तेजसांबुजसंकाशः कांत्याचांबुजसन्निभः॥  
द्विजातितुल्यः प्रभयाविक्रमेणचगोपतेः॥८४॥

 इति श्रीभविष्ये महापुराणे ब्राह्मेपर्वणि सप्तमीकल्पे सांवोपाख्यानेध्वजारोपणविधिवर्णनं नामाष्टत्रिंशदुत्तरशततमोऽध्यायः॥१३८॥छ॥

**सांबउवाच॥॥**

त्वत्प्रसादान्मयाप्राप्तं रूपमेतत्पुरातनम्॥  
प्रत्यक्षदर्शनंचापिभास्करस्यमहात्मनः॥१॥

सर्वमेतत्तुसंप्राप्यपुनश्चिंताकुलंमनः॥  
देवस्यपरिचर्यायाःपालनंकःकरिष्यति॥२॥

गुणयुक्तंद्विजंकिंचित्समर्थंपरिपालने॥  
ममैवानुग्रहंब्रह्मन्द्विजंव्याख्यातुमर्हसि॥३॥

एवमुक्तस्तुसांबेननारदः प्रत्युवाचतम्॥  
नद्विजाःपरिगृण्हंतिदेवस्यस्वीकृतंधनम्॥४॥

विद्यतेहिधनंह्यत्रगुरुश्चायंप्रतिग्रहः॥  
देवचर्यागतैर्द्रव्यैःक्रियाब्राह्मीनविद्यते॥५॥

अवज्ञयाचकुर्वंतियेक्रियांलोभमोहिताः॥  
अपांक्तेयाभवंतीहतेवैदेवलकाद्विजाः॥६॥

देवस्वंब्राह्मणस्वंचयोलोभादुपजीवति॥  
सपापात्मानरोलोकेगृध्रोच्छिष्टेनजीवति॥७॥

ततोनब्राह्मणः कश्विद्देवचर्यांकरिष्यति॥  
विधिज्ञंज्ञानवंतंचपरिचर्याक्षमंतथा॥८॥

देवएवतदाख्यातुंतस्मात्तंशरणंव्रज॥  
अथवायदुशार्दूलउग्रसेनपुरोहितम्॥९॥

ग[^780]त्वागौरमुखंपृच्छसतेकामं विधास्यति॥  
नारदेनैवमुक्तस्तुसांबोजांबवतीसुतः॥१०॥

[^780]: "गत्वा ब्रूहि महाबाहो यद्यसौ कुरुतेऽनघ॥ततः स गत्वासांवस्तु प्रणिपत्य महामुनिम् - इ०पा० ।"

सुखासीनंगृहेवरिउग्रसेनपुरोहितम्॥  
कृतपूर्वाह्णिकंवीरविप्रंगौरमुखंनृप॥११॥

विनयेनोपसंगम्यसांबोवाक्यमथाब्रवीत्॥  
मयाभानोः प्रसादेनकारितंविपुलंगृहम्॥१२॥

सपत्नीकंससै

न्यंचपृथिव्यांसारवत्स्थितम्॥  
सर्वंतस्मिन्मयादत्तंकृतंमूर्तेश्चमंडलम्॥१३॥

तस्मादिष्ट्वाविशिष्टेभ्योदेयंदानंमनोगतम्॥  
तत्सर्वंममसंप्रीत्यागृहाणत्वंमहामुने॥१४॥

सांववाक्यमिदंश्रुत्वाप्रत्युवाचमहामुनिः॥

**गौरमुखउवाच॥॥**

ब्रवीम्यहमशेषेणयथावदनुपूर्वशः॥१५॥

अहंविप्रोभवान्राजासचदेवपरिग्रहः॥  
अपरस्परमेवंतुग्रहणंमेविरुध्यते॥१६॥

ब्रह्मविद्याप्रणीतानिस्वकर्माणिद्विजातयः॥  
कुर्वाणानप्रहीयन्तेअन्यथाभिन्नवृत्तयः॥१७॥

क्षांतिरध्या[^781]पनंजापः सत्यंचयदुनंदन॥  
एतानिविप्रकर्माणिनदेवार्थपरि[^782]ग्रहः॥१८॥

[^781]: "अध्ययनम्-इ०पा० । "

[^782]: "देवान्नपरिग्रहः - इ०पा० ।"

यदिदेवा[^783]र्थदानंस्यात्ततोदेवलकाद्विजाः॥  
देवद्रव्याभिलाषश्चब्राह्मण्यंतुविमुंचति॥१९॥

[^783]: "देवान्नदानम् - इ०पा० ।"

देवद्वारेचयद्दानंब्राह्मणायप्रयच्छति॥  
द्वावेतौपापकर्तारावात्मदोषेणमानवौ॥२०॥

देवा[^783]र्थदानंवार्ष्णेययद्गृहीत्वाचयोद्विजः॥  
श्राद्धेवायदिवासत्रेतज्जुहोतिददातिवा॥२१॥

भिन्नवृत्तोद्विजः पापोराक्षसः सोऽभिजायते॥  
द्विजोदेवलकोयत्रपंक्त्यांभुंक्तेमहीपते॥२२॥

अन्नान्युपस्पृशेन्नीचासापंक्तिःपापमाचरेत्॥  
द्विजोदेवलकोयस्यसंस्कारंसंप्रयच्छति॥२३॥

सोऽधोमुखान्पितॄन्त्सर्वानाक्रम्यविनिपातयेत्॥  
आत्मानंपातयेद्यस्तुसोन्यानुद्धरतेकथम्॥२४॥

उद्धरिष्यतिचात्मानमित्येषाकल्पनाधमा॥  
योहठाच्च[^785]भयाचैवकुरुतेरविवेश्मनि॥२५॥

[^785]: "लोभाच्च - इ०पा० ।"

विद्यतेनापिविप्रेभ्यः पततेविप्रदूषकः॥  
सप्रतिग्रहमंत्रेणद्विजोश्नातिपरिग्रहम्॥२६॥

देवप्रतिग्रहार्थेषुवेदवाक्यंनविद्यते॥  
तस्माद्राजानदेवार्थंविप्रदद्यात्कथंचन॥२७॥

ब्रह्मसूत्रमहंछित्त्वागमिष्यामीतिगम्यताम्॥

**॥सांवउवाच॥॥**

अग्राह्यंचेद्द्विजातिभ्यःकस्मैदेयमिदंमया॥२८॥

श्रुतंवादृष्टपूर्वंवातन्मेव्याख्यातुमर्हसि॥

**॥गौरमुखउवाच॥॥**

मगायसंप्रयच्छत्वंपुरमेतच्छुभंविभो॥२९॥

तस्याधिकारोदेवान्नेदेवतानांचपूजने॥॥

**॥सांबउवाच॥॥**

कोयंमगेतितेप्रोक्तः क्ववासौवसतेविभो॥३०॥

कस्यपुत्रोद्विजश्रेष्ठकिमाचारः किमाकृतिः॥

**॥गौरमुखउवाच॥**

॥योऽयंमगेतिवैप्रोक्तोमगोदिव्योद्विजोत्तमः॥३१॥

निक्षुभायाः[^786]सुतोवीरआदित्यात्मज उच्यते॥

[^786]: "निक्षुभाग्निसुतः - इ०पा० । "

**॥सांबउवाच॥॥**

कथंसनिक्षुभापुत्रः कथंवरिसुतस्तथा॥३२॥

कथंचादित्यतनयोमगोऽसावुच्यतेनव॥

**॥गौरमुखउवाच॥॥**

मानुषत्वंगतादेवीनिक्षुभाकिलयादव॥३३॥

गताशापमवाप्येहभास्कराल्लोकपूजिता॥  
गोत्रंमिहिरमित्याहुस्तस्मैब्राह्मण्यमुत्तमम्॥३४॥

सुजिह्वोनामधर्मात्माऋषिपुत्रः पुरानघ॥  
तस्यात्मजासमुत्पन्नानिक्षुभासावरांगना॥३५॥

रूपेणाप्रतिमालोकेहारलीलामतानुसा।  
पितुर्नियोगात्साकन्याविहरेज्जातवेदसम्॥३६॥

विहरन्त्यायथान्यायंसमिद्धः पावकस्तथा॥  
अथतांदेवदेवेशोह्यं शुमालीददर्शह॥३७॥

रूपयौवनसंपन्नांततः कामवशंगतः॥  
चिंतयामासदेवेशः कथंतांवैभजाम्यहम्॥३८॥

अनयावहृतोयोऽयंपावकोदेवपूजितः॥  
वनमाविश्यतन्वंगींभजेयंलोकपूजिताम्॥३९॥

इतिसंचिंत्यदेवेशः सहस्रांशुर्दिवस्पतिः॥  
विवेशपावकंवीरतत्पुत्रश्चाभवत्तदा॥४०॥

ततोविलासलावण्यरूपयौवनशालिनी।  
समिद्धंलंघयित्वाग्निंजगामायतलोचना॥४१॥

क्रुद्धः स्वरूपमास्थायदृष्ट्वाकन्यांसपीडितः॥  
करंकरेणसंगृह्यततस्तांहव्यवाहनः॥४२॥

उवाचयदुशार्दूलनोदितोभास्करेणतु॥  
वेदोक्तंविधिमुत्सृज्ययथाहंलंघितस्त्वया॥४३॥

तस्मान्मत्तःसमुत्पन्नोनचपुत्रोभविष्यति॥  
जरशब्दइतिख्यातोवंशकीर्तिविवर्धनः॥४४॥

अग्निजात्यामगाः प्रोक्ताः सोमजात्याद्विजातयः॥  
भोजकादित्यजात्याहिदिव्यास्तेपरिकीर्तिताः॥४५॥

तामेवमुक्त्वाभगवानादित्योऽन्तरधीयत।  
अथोत्पन्नांप्रजांज्ञात्वाध्यानयोगेनवैऋषिः॥४६॥

पतितः स्यान्महातेजाऋजिह्वः सुमहामतिः॥  
शापमुद्यम्यतेजस्वीऋजिश्वावाक्यमब्रवीत्॥४७॥

आत्मापराधात्कामिन्यायथागर्भोनलावृतः॥  
संभूतस्तेमहाभागेअपूज्योऽयंभविष्यति॥४८॥

पुत्रशोकाभिसंतप्ताबाल्यपर्याकुलेक्षणा॥  
चिंतयामासदुःखार्तांतमेकंज्वलनाकृतिम्॥४९॥

ततोदेववरिष्ठस्यममयोनिसमुद्भवः॥  
अयंदत्तोमहाशापः पूज्यतांकर्तुमर्हसि॥५०॥

भवेत्पूज्योहिमेपुत्रोदेवेश्वरतथाकुरु॥  
एवंचिंतयमानस्तुभगवानर्यमाकिल॥५१॥

आग्नेयंरूपमाश्रित्यचेदंवचनमब्रवीत्॥  
स्निग्धोगंभीरनिर्घोषः शांतोज्वरविवर्जितः॥५२॥

ऋजिह्वः सुमहातेजाधर्मंचरतिसुव्रत॥  
तेनोत्सृष्टंमहाशापंनान्यथाकर्तुमुत्सहे॥५३॥

किंतुकार्यंगरीयस्त्वादात्मनोयोग्यमुत्तमम्॥  
तवपुत्रंविधास्यामिचापूज्यंवेदपारगम्॥५४॥

वंशश्चसुमहांस्तस्यनिवसिष्यतिभूतले॥  
ममांगानिमहात्मानोवसिष्ठाब्रह्मवादिनः॥५५॥

मद्गायना

मद्यजनामद्भक्तामत्परायणाः॥  
ममशुश्रूषकाश्चैवममचव्रतचारिणः॥५६॥

त्वांचमांचयथान्यायंवेदतत्त्वार्थदर्शिनः॥  
पूजयिष्यंतिनिरताः सदामद्भावभाविताः॥२७॥

मत्कर्मणांमदंगानांमद्भावविनिवेशनात्॥  
विरजामत्प्रसादेन मामेवैष्यंत्यसंशयम्॥५८॥

जटाश्मश्रुधरानित्यंसदामयिपरायणाः॥  
पंचकालविधानज्ञावीरकालस्ययज्विनः॥५९॥

पूर्णैकदक्षिणपाणौवर्मवामेनधारयन्॥  
पतिदानेनवदनंप्रच्छाद्यनियतःशुचिः॥६०॥

प्राणंहिमहतांकृत्वाततोभुंजीतवाग्यतः॥  
अयमाच्चाप्रसादाच्चव्याकुलेंद्रियचेतसा॥६१॥

विधिहीनंमंत्रहीनंयेयजिष्यंतिमामतः॥  
तेपिस्वर्गाच्च्युताः क्लांतारमंतेसूर्यसन्निधौ॥६२॥

एवंविधास्तवसुताभवष्यन्तिमहीतले॥  
मगवंशेमहात्मानोवेदवेदांगपारगाः॥६३॥

एवमाश्वास्यतांदेवींभास्करोवारितस्करः॥  
अंतर्दधेमहातेजाः साचहर्षमवापह॥६४॥

एवमेतेसमुत्पन्नाभोजकाः कृष्णनंदन॥  
विष्णुभास्तेतथादित्याउत्पन्नालोकपूजिताः॥६५॥

तेषामेतत्पुरंदेहिपर्याप्तस्तेप्रतिग्रहः॥  
त्वदीयस्यास्यमेवीरतथाभास्करपूजने॥६६॥

तस्यगौरमुखस्येदंवाक्यंश्रुत्वासयादवः॥  
सांबोजांबवतीपुत्रः प्रणम्यशिरसोक्तवान्॥६७॥

क्ववसंतेमहात्मानएतेभास्करपुत्रकाः॥  
भोजकाद्विजशादूर्लयेनतानानयाम्यहम्॥६८॥

**गौरमुखउवाच॥॥**

नाहंजानेमहाबाहोवसंतेयत्रवैमगाः॥  
रविस्ताञ्जानतेवीरतस्मात्तंशरणंव्रज॥६९॥

ब्राह्मणेनैवमुक्तस्तुप्रणम्यशिरसारविम्॥  
जगादभास्करंसांवः कस्तेपूजांकरिष्यति॥७०॥

विज्ञप्तस्त्वेवसांवेनप्रतिमातमुवाचह।  
नयोग्याःपरिचर्यायांजंबूद्वीपेममानघ॥७१॥

ममपूजाकरंगत्वाशाकद्वीपादिहानय॥  
लवणोदात्परेपारेक्षीरोदेनसमावृतम्॥७२॥

जंबूद्वीपात्परंयस्माच्छाकद्वीपइतिस्मृतम्॥  
तत्रपुण्याजनपदाश्चतुर्वर्णसमन्विताः॥७३॥

मगाश्चमगगाश्चैवगान[^787]गामंदगास्तथा॥  
मगाब्राह्मणभूयिष्ठामगगाः क्षत्रियाः स्मृताः॥७४॥

[^787]: "मानसाः - इ०पा०।"

वैश्यास्तुगानगाज्ञेयाः शूद्रास्तेषांतुमंदगाः॥  
नतेषांशंकरः कश्विद्धर्माश्रयकृतेक्वचित्॥७५॥

धर्मस्यास्यविचारंवाह्येकतःसुखिगःप्रजाः॥  
तेजसस्तेमदीयस्यनिर्मिताविश्वकर्मणा॥७६॥

तेभ्योवेदास्तुचत्वारः सरहस्यामयोदिताः।  
वेदोक्तैर्विविधैः स्तोत्रैः परैर्गुह्यैर्मयाकृतैः॥७७॥

मामेवतेचध्यायन्तेयजंतेमांचनित्यशः॥  
मन्मानसामद्यजनामद्भक्ता

मत्परायणाः॥७८॥

ममशुश्रूषकाश्चैवममचव्रतचारिणः॥  
अव्यंगधारिणश्चैवविधिदृष्टेनकर्मणा॥७९॥

कुर्वंतितेसदाभद्रं ममपूजांममानुगाः।  
तथादेवाः सगंवर्वाःसिद्धाश्चतहचारणैः॥८०॥

विहरंतेरमंतेचदृश्यमानाश्चतैः सह॥  
जंबूद्वीपेत्वंहविष्णुर्वेदवेदांगपूजितः॥८१॥

शक्रोऽहंशाल्मलीद्वीपेक्रौंचद्वीपेह्यहंभगः[^788]॥  
प्लक्षद्वीपेत्वहंभानुः शाकद्वीपोदिवाकरः॥८२॥

[^788]: "शिवः - इ०पा० ।"

पुष्करेचस्मृतोब्रह्माततश्चाहंमहेश्वरः।  
तान्मगान्ममपूजार्थंशाकद्वीपादिहानय॥८३॥

आरुह्यगरुडंसांवशीघ्रंगत्वाविचारयन्॥  
तथेतिगृह्यतामाज्ञांरवेर्जांबवतीसुतः॥८४॥

पुनर्द्वारवतींगत्वाकान्त्यातीवसमन्वितः॥  
आख्यातवान्पितुः सर्वंस्वकीयंदेवदर्शनम्॥८५॥

तस्माच्चगरुडंलब्ध्वाययौ सांवोभिरुह्यतम्॥  
शाकद्वीपमनुप्राप्यसंप्रहृष्टतनूरुहः॥८६॥

तत्रापश्यद्ययोद्दिष्टान्सांवस्तेजस्विनोमगान॥  
विवस्वंतंपूजयंतोधूपदीपादिभिःशुभैः॥८७॥

सोऽभिवाद्यचतान्पूर्वंकृत्वाप्येषांप्रदक्षिणाम्॥  
पृष्ट्वाचानामयंतेषांप्रशंसासामपूर्वकम्॥८८॥

यूयंहिपुण्यकर्माणोद्रष्टव्यार्थेशुभार्थिना॥  
येरतार्कस्यपूजायांयेषांचैववरप्रदः॥८९॥

तनयंवित्तमांविष्णोःसर्वनाम्नाचविश्रुतम्॥  
चंद्रभागातटेचापिमयासूर्योनिवेशितः॥९०॥

तेनाहंप्रेषितश्चात्रउत्तिष्ठध्वंव्रजामहे॥  
तेतमूचुस्ततः सांवमेवमेतन्नसंशयः॥९॥॥

अस्माकमपिदेवेनव्याख्यातंपूर्वमेवहि॥  
अष्टादशकुलानीहमगानांवेदवादिनाम्॥९२॥

यास्यंतियेत्वयासार्धंयथादेवेनभाषितम्॥  
ततस्तानिदशाष्टौचकुलानीहसमंततः॥९३॥

आरोप्यगरुडंसांबस्त्वरितः पुनरभ्यगात्॥  
सोऽल्पेनैवतुकालेनप्राप्तोमित्रवनंततः॥९४॥

कृत्वाज्ञांतुरवेःसांवः कृत्स्नंत्वेवंन्यवेदयत्॥  
रविःशोभनमित्युक्त्वाप्रसन्नः सांबमब्रवीत्॥९५॥

ममपूजाकराह्येतेप्रजानांशांतिकारकाः॥  
ममपूजांकरिष्यंतिविधानोक्तांयदूत्तम॥९६॥

तत्कृतेनपुनश्चिंतातवकाचिद्भविष्यति॥१९७॥

 इति श्रीभविष्ये महापुराणे ब्राह्मेपर्वणि सप्तमीकल्पे सांबोपाख्याने भोजकानयनं नामैकोनचत्वारिंशदुत्तरशततमोध्यायः॥१३९॥छ॥

**॥सुमन्तुरुवाच॥॥**

एवंसआनयित्वातुमगान्सांवोमहीपते॥  
समहात्मापुरासांवश्चंद्रभागासरित्तटे॥१॥

पुरंनिवेशयामासस्थापयित्वादिवाकरम्॥  
कृत्वाधनसमृद्धंतुभोजकानांसमार्पयत्॥२॥

तत्पुरंसवितुः पुण्यं त्रिषुलोके

षुविश्रुतम्॥  
सांवेनकारितंयस्मात्तस्मात्सांवपुरंस्मृतम्॥३॥

तस्मिन्प्रतिष्ठितोदेवः पुरमध्येदिवाकरः॥  
सत्कृत्यस्थापिताः सर्वेआत्मनामांकितेपुरे॥४॥

मगानांसदाचारोदृष्टाचारकुलोचितः॥  
देवशुश्रूषणंगीतंवेदप्रोक्तेनकर्मणा॥५॥

कृतकृत्यस्तदासांबोवरंलब्ध्वापुनर्युवा॥  
आदिदेवंसुरज्येष्ठमादित्यंप्रणिपत्यसः॥६॥

अनंतरंमगान्सर्वान्प्रणिपत्याभिवाद्यच॥  
प्रस्थितोनिर्मलः सांवः पुरींद्वारवतींतदा॥७॥

मगानांकारणार्थेनप्रार्थिताभोजवंशजाः॥  
वसुदेवस्य पौत्रेण गोत्र जेन महात्मना॥८॥

कन्यादानंकृतंतेषांमगानांभोजकोत्तमैः॥  
सर्वास्ताःसहिताःकन्याःप्रवालमणिभूषिताः॥९॥

अर्चायेत्वातुताः सर्वाः प्रेषिताः सवितुर्गृहम्॥  
पुनर्गत्वातुसांवेनपृष्टोदेवोदिवाकरः॥१०॥

मगानांज्ञान[^789]माख्याहिवेदानव्यंगमेवच॥  
सांवस्यवचनंश्रुत्वाभास्करोवाक्यमब्रवीत्॥११॥

[^789]: "वेदसाध्यं हि - इ०पा० ।"

पृच्छत्वंनारदंगत्वासक्तेसर्वंवदिष्यति॥  
एवमुक्तोऽथवैसांवोगतवान्नारदंप्रति॥१२॥

गत्वाकृत्स्नमिदंसर्वंतस्मैतेननिवेदितम्॥  
सचाप्याहततः सांबंनजानेज्ञानमुत्तमम्॥१३॥

भोजकानांयदुश्रेष्ठज्ञानंव्यासोमहामुनिः॥  
तंगत्वापरिपृच्छत्वंप्रणम्यशिरसामुनिम्॥१४॥

कृष्णोपरोधात्तेसर्वंसवक्ष्यतिनसंशयः॥  
नारदेनैवमुक्तस्तुसांबोजांबवतीसुतः॥१५॥

व्यासाश्रमंसगत्वातुप्रणम्यशिरसामुनिम्॥  
कृतांजलिपुटोभूत्वाइदंवचनमब्रवीत्॥१६॥

शाकद्वीपंमयागत्वाआनीतामगपुंगवाः॥  
बालायौवनसंपन्नाः संनिविष्टामगोत्तमाः॥१७॥

सत्कृत्यपूजयित्वातुपुरंतेषांसमर्पितम्॥  
संप्राप्यतुपुरंतेवैज्येष्ठमध्यकनीयसः॥१८॥

भोजवंशसमुत्पन्नाः कन्यकाः समलंकृताः॥  
वरयित्वाकृतंतेषांविप्रप्रणयनंशुभम्॥१९॥

अहोसभाग्याः श्लाघ्यश्चकृतपुण्याश्चतेसदा॥  
पूजायांयेरताभानोर्येषांचैववरप्रदः॥२०॥

पर्याप्तंसर्वमेतेषामिहचामुष्मिकंफलम्॥  
अनित्येसतिमानुष्येदेवपूजारताहिये॥२१॥

किंतुचिन्तयतः सूर्यंचिंतयित्वातुभोजकान्॥  
ज्ञानंप्रतितथाचैषांहृदयेसंशयोमम॥२२॥

कथंपूजाकराह्येतेकिंमगाः किंचभोजकाः॥  
ज्ञानंकिंपरमंतेषांज्ञेयस्तेषांकएवतु॥२३॥

दिव्येतितेकथंप्रोक्ताः किमर्थंकूर्चधारणम्॥  
सौरव्रतंकिमर्थंतुवाचकास्तेकथंस्मृताः॥२४॥

किमर्थंतेजसावेदान्गायन्तश्चैवतेकथम्॥  
अथाहिकंचुकस्यांगंकिंप्रमाणंच

कस्यवै॥२५॥

कस्यवैकासमाख्यातायदुत्पंन्नकथंस्मृतम्॥  
कथंदेवांश्चगायंतियज्ञंकुर्वंतिकथम्॥२६॥

अग्निहोत्रंचकिंतेषांपंचदोलाश्चकाः स्मृताः॥  
एतत्सर्वंसमाख्यहिभोजकानांविचेष्टितम्॥२७॥

सांवस्यवचनं श्रुत्वाकृष्णद्वैपायनोमुनिः॥  
कालीसुतोमहातेजाउवाचपरमंवचः॥२८॥

साधुसाधुयदुश्रेष्ठसाधुपृष्टोऽस्मिसुव्रत॥  
दुर्ज्ञेयंचेष्टितंकिंचिद्भोजकानांनसंशयः॥२९॥

भास्करस्य प्रसादेनममापिस्मृतिमागतम्॥  
यथाख्यातंवसिष्ठेनतथातेवच्मिकृत्स्नशः॥३०॥

मगानांचरितंश्रेष्ठंशृणुत्वं कृष्णनंदन॥  
ज्ञानवेदिन एवै तेकर्मयोगंसमाश्रिताः॥३१॥

श्रूयन्तेऋषयः सर्वेमौनेननियमस्थिताः॥  
भुंजतेचापिमौनेनसर्वैवैपरमर्षयः॥३२॥

मुनिचर्याकृतस्तेपिशाकद्वीपनिवासिनः॥  
तस्मान्मौनेनभोक्तव्यमगुणत्वमनिच्छता॥३३॥

वचःसूर्यसमाख्यातंकारणंचवरंतथा॥  
अर्चयांतचतांनेत्यमर्चयन्तश्चतेस्मृताः॥३४॥

भोजकन्यासुजातत्वाद्भोजकास्तेनतेस्मृताः॥  
ब्राह्मणानांयथाप्रोक्तावेदाश्चत्वारएवतु॥३५॥

ऋग्वेदोऽथयजुर्वेदःसामवेदस्त्वथर्वणः॥  
ब्राह्मणोक्तास्तथावेदामगानामपिसुव्रत॥३६॥

तएवविपरीतास्तुतेषांवेदाः प्रकीर्तिताः॥  
वेदोविश्वमदश्चैवविद्वद्वह्निरसस्तथा॥३७॥

वेदाह्येतेमगानांतुपुरोवाचप्रजापतिः॥  
मगावेदमधीयतेवेदांगास्तेनतेस्मृताः॥३८॥

शेषोनाममहाभागःसर्वसत्वसुखावहः॥  
ससूर्यरथमासाद्यरथिभिःसहवर्षति॥३९॥

यस्तस्यतुपुनर्मोकंसरवेर्हिमहानकः॥  
वंदितव्योमगानांतुअस्त्रमंत्रेणनित्यशः॥४०॥

यथास्त्रजोद्विजानांतुपूजाकालेप्रमीयते॥  
सर्वसंस्कारयज्ञेषुयथादर्भाद्विजातिषु॥४१॥

पवित्राः कीर्तितास्तेषां तथाधर्मोम गस्यतु॥  
एभिर्जयन्तिभूयिष्ठंतस्मिन्द्वीपेमगाधिपाः॥४२॥

विद्यावंतः कुलश्रेष्ठाः शौचाचारसमन्विताः॥  
यज्ञा[^790]वसक्ताभक्ताश्चजपतोमंत्रमादितः॥४३॥

[^790]: "भक्ता मंत्रं जपंते च आदितः पुरुषोत्तम - इ०पा०।"

प्रियास्तुयदुशार्दूलभोजका यदुनंदन॥  
अस्त्रमिववै मंत्रोवेदस्य परिपठ्यते॥४४॥

सर्वेषांब्राह्मणानां तु सावित्रीपरिकल्प्यते॥  
अस्माकं तुयदुश्रेष्ठमहाव्याहृतिपूर्विका॥४५॥

अमोहकेनाथविमानभुंजीमौनेनचैवापियथाहियुक्तम्॥  
नचापिकिंचित्स्मृतिकंस्पृशेच्चतच्चापिनात्रैवचसंस्पृशेद्धि॥४६॥

श्वसंत्यनिच्छंस्तुपरिक्षिपेत्तुस्वाभीष्टसूर्यंतुनमेत्सदैव॥  
यथायज्ञंहिमंत्रेणवेदप्रोक्तेनकर्मणा॥४७॥

तत्त्वमन्यन्मगा

नांतुविधिमंत्रपुरस्कृतम्॥  
हविःसंपद्यतेयस्मात्तेनतेयज्विनः स्मृताः॥४८॥

यथाग्निहोत्रं प्रथितंद्विजानांतथाध्वहोत्रविहितंमगानाम्॥  
अच्छं चनामेतितदध्वरस्यमुनेर्वचोनात्रविचारणास्ति॥४९॥

पंचधूपाः प्रदातव्याः सिद्धिरस्येह सर्वदा॥  
दंडनायक वेलेद्वेत्रिसंध्यं भास्करस्यतु॥५०॥

 इति श्रीभविष्ये महापुराणे ब्राह्मेपर्वणि सप्तमीकल्पे सांवोपाख्याने भोजकोत्पत्तिवर्णनं नाम चत्वारिंशदुत्तरशततमोऽध्यायः॥१४०॥छ॥

सांबउवाच॥

भोजकानांयत्त्वयोक्तमव्यंगोदेहशोधकः॥  
व्रतबंधस्त्वसौप्रोक्तस्तेषां जातिश्चकास्मृता॥१॥

**व्यास उवाच॥**

तेपृष्टाभवतासर्वे भोजकानां कुमारकाः॥  
किमाख्यातंततस्तैस्तुतदेवाचक्ष्वकृत्स्नशः॥२॥

**सांबउवाच॥**

संनिवेशामयाप्रोक्ताभोजकानांसमंततः॥  
ममैवब्रूततत्वंतद्वर्णः कोऽत्रकथंस्थितः॥३॥

ततस्तुभगवान्प्राहवाक्यंवाक्यविशारदः।  
येत्वयोक्ताः श्रुताः सांवभोजकानां कुमारकाः॥४॥

ममैवैतेमगाज्ञेयाअष्टौशूद्रामदंगजाः॥  
एतद्बुद्ध्वातुवचनं प्रणम्य शिरसारविम्॥५॥

दत्ताभोज कुलोत्पन्ना दशभ्योदशकन्यकाः॥  
ततस्तुमं दकेभ्योपिदत्ताश्चाष्टौहिकन्यकाः॥६॥

ततोनिवेशितंतेषांमयासांचपुरंस्मर॥  
दासकन्यास्तुयाश्चाष्टौ भोजकन्याश्चयादश॥७॥

एतास्तेषां कुमाराणांज्ञेयास्तादशचाष्टच॥  
तत्रतेभोजकन्यासुद्विजैरुत्पादिताः सुताः॥८॥

भोजकास्तान्गणान्प्राहुर्ब्राह्मणान्दिव्यसंज्ञितान्॥  
दासकन्यासु ये जातामंदगैरन्त्यसंज्ञितैः॥९॥

मंदगानामतेज्ञेयाः सवितुः परिचारकाः॥  
तेचविप्रपुरेतस्मिन्पुत्रदारशुभैर्वृताः॥१०॥

स्वधर्मैर्यष्टुमारब्धैः शाकद्वीपेर्चितोरविः॥  
नानाविधैर्वैदिकैस्तुमंत्रैर्मुनिवरोत्तमाः॥११॥

अव्यंगधारिणोमर्त्याः पूजयंतेदिवस्पतिम्॥  
दृष्ट्वाव्यंगंतुवैतेषांकौतूहलसमन्वितः॥१२॥

सांवः प्राहनमस्कृत्यभूयः सत्यवतीसुतम्॥  
कथं वरोऽयमव्यंगः कथितोमुनिसत्तम॥१३॥

कुतएषसमुत्पन्नः कस्माच्चसशुचिःस्मृतः॥  
बंधनीयः कदाचार्यंकिमर्थचैवधार्यते॥१४॥

किंप्रमाणंचभगवन्व्यंगश्चायं किमुच्यते॥

**॥सुमंतुरुवाच॥॥**

श्रुत्वैवंवचनंव्यासोजांववत्याः सुतस्यच॥१५॥

उवाचकुरुशार्दूलसाम्बंकालीसुतःसतु॥

**॥व्यासउवाच॥**

एतच्चमेयथोक्तस्त्वंजातिरेषांनसंशयः॥१६॥

अव्यंगस्यापितेवच्मिलक्षणंगदतः शृणु॥१७॥

 इति श्रीभविष्ये महापुराणे ब्राह्मेपर्वणि सप्तमीकल्पे सांवोपाख्याने भोजकजातिवर्णनं नामैकचत्वारिंशदुत्तरशततमोऽध्यायः॥१४१॥॥छ॥

**॥व्यासउवाच॥**

देवताऋषयो

नागागंधर्वाप्सरसांगणाः॥  
यक्षरक्षांसिवैभानौनिवसंतिऋतुक्रमात्॥१॥

तत्रतुवासुकिर्ह्यब्दमुद्यत्सूर्यरथंजवात्॥  
स्वस्थानमाजगामाशुनमस्कृत्यदिवाकरम्॥२॥

अव्यंगमेवसूर्यायप्रीत्यर्थंवैसमार्पयत्॥  
गांगेयभूषितंदिव्यंनातिरक्तसितं शुभम्॥३॥

वबंधतंचतत्प्रीत्यैमध्यभागेतमात्मनः॥  
नागराजांगसंभूतोधृतोयस्माच्चभानुना॥४॥

तत्तस्माद्धार्यतेसूर्यप्रीत्यैतद्भक्तिमिच्छता।  
विधानेनचतत्वेनशुचिर्भवतिभोजकः॥५॥

नित्यंवधरणात्तस्यभवेत्प्रीतोदिवाकरः॥  
नधारयंतियेत्वेवंभोजकाः पूजकारवेः॥६॥

सौरहीनानतेयाज्याउच्छिष्टानात्र संशयः।  
स्मृत्याचारेतेहिभग्नारविंनार्हांतेपूजितुम्॥७॥

पूजयं तोरविंतेहिनरकंयांतिरौरवम्॥  
नवैहसेन्नउत्तिष्ठेयावदर्चांलभंतिते॥८॥

इत्थंज्ञात्वानसंदेहोह्यव्यंगेनविनारविः॥  
नागराजस्यसंस्पृष्टोह्यासुरस्तेन संस्मृतः॥९॥

एकवर्णः सकर्तव्यः कार्यसिद्धिकरस्तथा॥  
प्रमाणेनांगुलानांतुशताद्धिशतमुत्तरम्॥१०॥

उत्कृष्टोऽयंप्रमाणेनमध्यमोविंशदुत्तरः॥  
शतमष्टोत्तरंह्रस्वोनतुह्रस्वतरस्ततः॥११॥

तदाकृतिः कृतश्चैषनिर्मितोविश्वकर्मणा॥  
मध्यमे भोजकानां तु परः शतउदाहृतः॥१२॥

संस्कृतोऽपिविना तेन शुचिर्नैव भवत्युत॥  
तेनास्यधारणाद्वीरशुचिरेवतदाभवेत्॥१३॥

हविर्होमादिकाः सर्वाभवंत्यस्यक्रियाःशुभाः॥  
अव्यंगः पतितांगश्च अव्यंगोऽथमहीपते॥१४॥

एषसारश्च सारम्यावैज्ञेयाजयनामभिः॥  
अहेरंगात्समुत्पन्नोह्यव्यंगस्तुततः स्मृतः॥१५॥

यस्मादस्मादहेरंगमव्यंगस्तेनचोच्यते॥  
अर्हेतिपूजा यांधातोः प्रत्ययोण्वुल्ततः स्मृतः॥१६॥

पूजितश्चपवित्रश्चयस्मात्तेनार्हकः स्मृतः॥  
सारसार्तः स्मृतंरूपं प्रधानंसारउच्यते॥१७॥

षणभक्तौस्मृतोधातुस्तस्मात्सारसनःस्मृतः॥  
यस्मादर्चितमेवं तु सुवर्णमणिमौक्तिकैः॥१८॥

सज्ञेयः पतितांगस्तु नित्ययज्ञैरुदाहृतः॥  
इत्येतेकथितावीरअव्यंगाव्यंगभोजकाः॥१९॥

ऋद्धिवृद्धिकरोनित्यंकायशुद्धिकरस्तथा॥  
सर्ववेदमयश्चायं सर्वदेवमयस्तथा॥२०॥

सर्वभूतमयः सांबसर्वलोकमयस्तथा॥  
मध्येऽस्य संस्थितोब्रह्मामूलेविष्णुर्महामते॥२१॥

शशांक मौलिरन्त्येतु संस्थितोयदुनंदन॥  
ऋग्वेदोऽस्यस्थितोमूलेयजुर्वेदोऽस्यमध्यगः॥२२॥

अप्रेस्थितःसामवेदोग्रंथिमांगिरसोनघ॥  
पृथिवीमूलमाश्रित्यस्थिताचयदुसत्तम॥२३॥

मूलाशनास्त्वपः सांवमध्येदेवोविभावसुः॥  
तासामनंतरंवातआकाशोऽग्रेसमास्थितः॥२४॥

मूलेस्थितस्तुभूर्लोकोभुवर्लोकस्तुमध्यमः॥

स्वर्लोकश्चाग्रमाश्रित्यस्थितोव्यंगस्ययावता॥२५॥

एवंदेवमयः सांबएवंलोकमयस्तथा॥  
धारणीयोमहान्भक्त्यापूजकैः प्रीतयेरवेः॥२६॥

पूजयंतिरविंयेवै विनानेनयदूत्तम॥  
पूजाफलंनतेषांस्यान्नरकंचव्रजंतिहि॥२७॥

तथातेषांभवेन्नित्यमव्यंगो भोजकःसदा॥  
अन्यकाले यदुश्रेष्ठइत्येतत्कथितंतव॥२८॥

बंधनेकारणवीरभूषणानिचसुव्रत॥२९॥

 इति श्रीभविष्ये महापुराणे ब्राह्मे पर्वणि सप्तमीकल्पे सांवोपाख्यानेव्यं गोत्पत्तिर्नामद्विचत्वारिंशदुत्तरशततमोऽध्यायः॥१४२॥॥छ॥

**॥सुमंतुरुवाच॥॥**

श्रुत्वैवमेव सांवेनव्यासात्सत्यवतीसुतात्॥  
अव्यंगस्य च उत्पत्तिंपुनरागान्महामतिः॥१॥

अथागत्य महातेजाःसांवोगत्वाश्रमं पुनः॥२॥

नारदस्यमहाबाहोर्नारदवाक्यमव्रवीत्॥  

कथमुत्क्षिप्य वैधूपं भोजकैः सवितुर्मुने॥३॥

स्नानमाचमनंचैवमर्धदानंमहात्मने॥  
सांबस्यवचनं श्रुत्वानारदोऋषिसत्तमः॥४॥

उवाचकुरुशार्दूलसांवंजांबवतीसुतम्॥  
हंततेकथयिष्यामिरवेर्धूपविधिक्रमम्॥५॥

स्नानमाचमनचैवस्वर्णदानंतथैवच॥  
आचांतस्त्रिस्ततः स्नात्वावाससीनिर्मलेशुभे॥६॥

अनार्द्रेसवसेच्चैवपवित्रेपरिधायच॥  
प्राङ्मुखोदङ्मुखोवापि आचामेच्चप्रयत्नतः॥७॥

जलेजलस्थो नाचामेज्जलादुत्तीर्ययत्नतः॥  
अप्सुसूर्यस्तथाग्निश्चमातादेवी सरस्वती॥८॥

तस्मादुत्तीर्य चाचामेन्नाचामेत्तुजलाशये॥  
उपविश्यशुचौ देशेप्रयतःप्रागुदङ्मुखः॥९॥

पादौप्रक्षाल्यहस्तौचअंतर्जानुस्तथाचमेत्॥  
प्रसन्नास्त्रिःपिवेदापः प्रयतः सुसमाहितः॥१०॥

संमार्जनंतुद्धिःकुर्यान्त्रिभिरभ्युक्षणंपुनः॥  
मूर्धानंखानिचात्मानमुपस्पृश्यानुपूर्व्यशः॥११॥

आचांतोऽर्कनमस्कृत्यशौचेषु शुचितामियात्॥  
क्रियांयः कुरुते मोहादनाचम्येहनास्तिकः॥१२॥

भवंतीहक्रियाःसर्वावृथातस्यनसंशयः॥  
शुचिकामाहिवैदेवा वेदैरेवमुदाहृताः॥१३॥

इनोपास्या कृतश्चैवसर्वेदेवाः प्रयत्नतः॥  
शौचमेवप्रशंसंतिशौचांगानिविधीयते॥१४॥

आचांतोमौनमास्थायदेवागारं ततोव्रजेत्॥  
श्वासरोधनिमित्तंतुप्राणमाच्छाद्यवाससा॥१५॥

शिरः प्रावृत्ययत्नेनकेशोदकनिवृत्तये॥  
ततः पूजांरवेः कुर्यात्पुष्पैर्नानाविधैः शुभैः॥१६॥

गायत्रींसशिरस्कांचयजमानः प्रयत्नतः॥  
धूपततोग्नयेदद्यात्प्रथमंगुग्गुलाहुतिम्॥१७॥

पुष्पांजलिंततोगृह्यतच्छिखायां प्रयत्नतः॥  
रवेर्मूर्धनि तंदद्याद्देवमंत्रमुदाहरन्॥१८॥

ॐव्रतेनयद्वतिनोवर्जयंतिदेवामनुष्याःपितरश्चतवें॥  
तस्यादित्यंप्रसरंच मनामहेयस्तेजसाप्रथमंना

विभाति॥१९॥

धूपवेलाः स्मृताः पंचधूपेष्वेवपंचसु॥  
हवनाद्याः क्रियाः पंचरक्षिष्येहंतथापुनः॥२०॥

दंडनायकवेलातुप्रत्यृक्षे ऋक्षदर्शनात्॥  
नाज्ञावेला प्रदोषंतुतत्वकार्यंविजानता॥२१॥

त्रिकालंतुरवेः पूजाकर्तव्या सूर्यदर्शनात्॥  
अर्धोदितस्तुपूर्वाह्णेततोर्द्धस्तुरविर्विभुः॥२२॥

हेलयेतिचपूर्वाह्णेमध्याह्नेज्वलनायच॥  
तथैवमंडलेदेयंनीचाह्नेज्वलनायच॥२३॥

चंदनोदकमिश्राणिगंधोदकयुतानि च॥  
पद्मानिकरवीराणितथारक्तोत्पलानिच॥२४॥

कुसुमोदकमिश्राणिकुरुंटकसुमंतथा॥  
गंधादीनिचदिव्यानिकृत्वावैताम्रभाजने॥२५॥

धूपंदत्वाग्नयेवीरप्रयत्नाद्गुग्गुलाहुतिम्॥  
अर्घ्यपात्रंतदागृह्य कुर्यादावाहनंरवेः॥२६॥

एहिसूर्यसहस्रांशोतेजोराशेजगत्पते॥  
अनुकंपांहिमांकृत्वागृहाणार्घ्यंदिवाकर॥२७॥

अनेनावाहनंकृत्वाजानुभ्यामवनींगतः॥  
रवेर्निवेदयेदर्घ्यमादित्यहृदयेगतः॥२८॥

ॐनमोभगवतेआदित्यायविश्वायखेशायब्रह्मणेलोककर्तृणे॥  
ईशानाय पुराणायसहस्राक्षाय ते नमः॥२९॥

ॐ सोमायऋग्यजुरथर्वाय ॐ भूर्भुवःस्वःॐमहःॐजनः  
ॐतपःॐ सत्यंब्रह्मणेमुंडेमध्येपुरतः॥ आदित्यायनमः॥३०॥

**॥नारदउवाच॥॥**

सावित्र्याश्च परेतंत्रैत्रैलोक्य कारिणेहिततः परम्॥  
परितःपरिगृह्याथधूपभाजनमुत्क्षिपेत्॥३१॥

निवेदयेत्ततोधूपंवाचमेतामुदीरयेत्॥  
त्वमेकएवरुद्राणांवसूनांचपुरातनम्॥३२॥

देवानांगीर्भिरभितः संस्तुतः शाश्वतोदिवि॥  
पूर्वाह्णेचतथातेनमध्याह्नेचापरेण तु॥३३॥

ॐ नमो भगवतेज्ञानात्मनेत्वांच॥  
विष्णोस्तत्परमं पदंसदा पश्यंतिसूरयः॥३४॥

दिवाकरस्तुसायाह्नेमंत्रेणार्ध्यंनिवेदयेत्॥  
ॐ नमोवरुणायशंभवे॥३५॥

ॐ आकृष्णेनरजसावर्तमानो निवेशयन्नमृतंमर्त्यंच॥  
हिरण्ययेनसवितारथेनादेवोयाति भुवनानिपश्यन्॥३६॥

अनेनविधिनादत्वाधूपंसूर्यायभोजकः॥  
उत्क्षिपेच्चैवधूपेनविशेद्गर्भगृहंततः॥३७॥

ततः प्रविश्य धूपं तु प्रतिमायैनिवेदयेत्॥  
मंत्रेणमिहिरायेतिनिक्षुभायेतिनित्यशः॥३८॥

ततोराज्ञ्यैनमश्चेतिनिक्षुभायैततोनमः॥  
दंडनायकसंज्ञायपिंगलायचवैनमः॥३९॥

तथाराज्ञायस्रोषायतथेशायगरुत्मते॥  
ततः प्रदक्षिणं कुर्वन्दिग्देवेभ्यो निवेदयेत्॥४०॥

दिडिनेतुततोदद्याद्धेमंताययदूत्तम॥  
महेश्वराय ततो दद्यात्तथा व्योमाययादव॥४१॥

विश्वेभ्यो देवेभ्यो नमः॥ रुद्रेभ्योनमः॥  
ॐ ब्रह्मणेमुंडपतये आदित्याय पुरुषेश्वरायसूर्याय नमोनमः॥४२॥

ॐ अनेककांतयेनत्वाशेषायवासुकितक्षककर्कोट-  
कायपद्मशंखकुलिकेभ्योनागराजेभ्योनमः॥४३॥

तलसुतलपातालआशालाविशालरसा  
तलादिभ्योदैत्यदानवपिशाचेभ्योनमः॥  
ततः प्रदक्षिणंकुपान्मातृकेभ्योनमोनमः॥  
ॐग्रहेभ्योनमः॥४४॥

दंडनायकायनमः॥ ॐ मार्तंडायनमः॥  
ॐ विनायकाय नमः॥४५॥

एवमुद्द्विश्यनामानिधूपंदत्त्वावरानन।  
उत्क्षिप्तोयत्र वैधूपोमुक्त्वातत्रैवतंपुनः॥४६॥

सूर्यगुप्तैरभिष्टूयएवंविज्ञायतेततः॥  
अर्चितस्त्वंतथाशक्त्यामयाभक्त्याविभावसो॥४७॥

ऐहिकामुष्मिकींनाथकार्यसिद्धिंददस्वमे॥  
एवंत्रिषवणंस्नात्वायोऽर्चयेत्प्रणतोरविम्॥४८॥

विधिनातुयथोक्तेनसोऽश्वमेधफलंलभेत्॥  
यश्चैवंकुरुतेनित्यंयथोक्तंधूपविस्तरम्॥४९॥

सपुत्रवानरोगीचमृतः संलीयतेरवौ॥  
विधिनातुयथोक्तेनक्रियमाणानियत्नतः॥५०॥

सर्वकार्याणिसिद्ध्यंतिसफलानिभवंतिच॥  
पुष्पंश्रेष्ठंयदानस्यात्पत्राणिसमुपाहरेत्॥५१॥

पत्रंनस्यात्ततोधूपंधूपंनस्यात्ततोजलम्॥  
सर्वंनस्याद्यदाचैवप्रणिपातेनपूजयेत्॥५२॥

अशक्तःप्रणिपातस्यमनसापूजयेद्रविम्॥  
असंभवेतुद्रव्याणांविधिरेषप्रकीर्तितः॥५३॥

द्रव्याणांसंभवेचैव सर्वमेवोपहारयेत्॥  
मंत्रात्कर्मयुतोयस्तुमित्रेधूपंनिवेदयेत्॥५४॥

उच्चारणाच्चवैतेषांधूपप्रीतोभवेद्रविः॥  

शिरोनासामुखंचैव भृशमावृत्ययत्नतः॥५५॥

पूजयेद्भास्करंवीरशिथिलं[^791]तुनकारयेत्॥  
नलिनेनतुराजेंद्रनरोयातिदिवाकरम्॥५६॥

[^791]: "विवृतमिति पाठः।"

तस्माद्युक्तंसदाकार्यंपूज्यंते च दिवाकरम्॥  
तेऽश्वमेधफलंप्राप्यसूर्यलोकंव्रजंतिहि॥५७॥

धूपेनपूज्यमानेतुनराः पश्यंतियादव॥  
यांतितेपर संस्थानंयन्नपश्यंतिसूरयः॥५८॥

क्रियमाणंतथार्कं चभक्त्यापश्यंतियेनराः॥  
सर्वान्कामानिहप्राप्यतेयांतिपरमंपदम्॥५९॥

 इति श्रीभविष्ये महापुराणे ब्राह्मे पर्वणि सप्तमीकल्पे सांबोपाख्याने धूपादिविविधविधिवर्णनं नाम त्रयश्चत्वारिंशदुत्तरशततमोऽध्यायः॥१४३॥छ॥

**॥सुमंतुरुवाच॥॥**

अथाजगाम भगवान्व्यासोद्वारवर्तीपुरीम्॥  
द्रष्टुंनारायणंदेवंशंखचक्रगदाधरम्॥१॥

तमागतमृषिंदृष्ट्वावासुदेवोविशांपते।  
अभ्युत्थाय महातेजाः पूजयामासभारत॥२॥

स्वयमेवासनंदत्त्वापाद्यमर्ध्यंतथैवच॥  
पप्रच्छप्रयतोभूत्वाव्यासंसत्यवतीसुतम्॥३॥

यएतेभोजकाविप्रा आनीतामत्सुतेन वै॥  
शाकद्वी

पमितोगत्वाज्ञानिनोमोक्षगामिनः॥४॥

तान्दृष्ट्वारूपतोविप्रप्रवेशात्कर्मतस्तथा॥  
कौतूहलंसमुत्पन्नंहर्षश्च परमोमम॥५॥

कथमेतेक्षणमपितिष्ठंतेपृथिवीतले॥  
येषांरविः सदापूज्यो येषां मुक्तिः सदावसेत्॥६॥

नागत्वाभोजकत्वंहिमोक्षमाप्नोतिकश्चन॥  

इदंमेमनसोब्रह्मन्सदासं प्रतिभातिवै॥७॥

**व्यासउवाच॥॥**

एवमेवयथात्थत्वंशंखचक्रगदाधर॥  
धन्याएतेमहात्मानोभोजकानात्र संशयः॥८॥

येपूजयंति सततंभानुमंतंदिवाकरम्॥  
ज्ञानिनः कर्मनिष्ठाश्चसदामोक्षगतिंगताः॥९॥

यजंतेसततं भानुंवलिपुष्पफलैस्तथा॥  
अन्नेनौषधिभिश्चैव आज्यहोमैश्चकृत्स्नशः॥१०॥

होमंचशाश्वतंकृत्वापरंहोमंततः श्रिताः॥  
परहोमस्यकरणात्पूतात्मानोह्यकल्मषः॥११॥

विशंतिपरमांदिव्यांभास्करींतैजसींकलाम्॥  
कर्मणः साधनेचैकातत्रचाग्नौप्रतिष्ठिता॥१२॥

वायुमार्गस्थिताव्योम्निद्वितीयांतः प्रकाशिका॥  
ततः परंतृतीयातुतत्स्मृतं सूर्यमंडले॥१३॥

मंडलंतच्चसवितुर्दिव्यं ह्यजरमव्ययम्॥  
तस्याऽसौपुरुषोमध्येयोऽसौ सदसदात्मकः॥१४॥

क्षराक्षरस्तुविज्ञेयोमहासूर्यस्तथैवच॥  
निष्कलः सकलश्चापिद्वौचतस्यप्रकल्पितौ॥१५॥

अक्षरः सकलश्चैवसर्वभूतव्यवस्थितः॥  
सतत्त्वः सकलः प्रोक्तस्तत्त्वहीनस्तुनिष्कलः॥१६॥

तृणगुल्मलतावृक्षवृकसिंहद्विजाधिपान्॥  
सुरसिद्ध मनुष्यांश्चस्थलजाञ्जलजान्हरेत्॥१७॥

व्यवस्थितः ससर्वत्रसर्वेषामंतरात्मनि॥  
यदाकल्पात्मकश्चैवद्वितीयांतनुमाश्रितः॥१८॥

निष्कलस्तुसदाज्ञेयः संस्थितस्तैजसींकलाम्।  
हिमंधर्मंचवर्षंचत्रैलोक्येकुरुतेसदा॥१९॥

द्वितीयायातनुस्तस्यअक्षरंतत्परंपदम्॥  
देवयानंतुपंथानं कर्मयोगेनसंस्थिताः॥२०॥

आदित्यसिद्धांतरिताः सांख्ययोगविदश्चये॥  
तेऽभिगच्छन्तितत्स्थानंसमोक्षः परिकीर्तितः॥२१॥

निर्द्वंद्वोनिर्गमश्चैवतत्रगत्वानशोचति॥  
वेदेषुब्रह्मवदंतिध्यायंतेतत्ववेदिनः॥२२॥

ॐकारंतत्त्वतश्चापिध्यायंतेपुरुषोत्तम॥  

त्र्यक्षरंचतमोंकारं सार्धमात्रात्रयेस्थितम॥२३॥

वदंतिचार्धमात्रस्थंमकारंव्यंजनात्मकम्॥  
ध्यायंतियेमकारीयंज्ञानंतेहिसदात्मकम्॥२४॥

मकारोभगवान्देवोभास्करः परिकीर्तितः॥  
मकारध्यानयोगाच्चमगाह्येते प्रकीर्तिताः॥२५॥

धूपमाल्यैर्यतश्चापि उपहारैस्तथैव च॥  
भोजयंतिसहस्रांशुंतेनते भोजकाः स्मृताः॥२६॥

 इति श्रीभविष्ये महापुराणे ब्राह्मेपर्वणि सप्तमीकल्पे सांबोपाख्याने भोजकस्योत्पत्तिवर्णनं नाम चतुश्चत्वारिंशदुत्तरशततमोऽध्यायः॥१४४॥छ॥॥छ॥

**॥वासुदेव उवाच॥॥**

ज्ञानोपलब्धिंविप्रेंद्रभोजकानां महामुने॥  
ब्रूहितत्त्वंद्विजश्रेष्ठकौतुकंपरमंमम॥१॥

**॥व्यासउवाच॥**

इमांज्ञानोपलब्धिंतुनिबोधगदतोमम॥  
अस्थिस्थूलंस्नायुयुतंमांसशोणितलेपनम्॥२॥

चर्मावनद्धंदुर्गंधिपूर्णं मूत्रपुरीषयोः॥  
जराशोक समाविष्टंरोगायतनमातुरम्॥३॥

रजस्वलमनित्यंचभूतावासमिमंत्यजेत्॥  
कपालंवृक्षमूलानि कुचैलमसहायता॥४॥

समतासर्वभूतेषु एवंमुक्तस्यलक्षणम्॥  
तिलेतैलंगविक्षीरंकाष्ठेपावकसन्ततिः॥५॥

उपायंचिंतयेदस्यधियाधीरः समाहितः॥  
प्रमाथिचप्रयत्नेनमनः संयम्यचंचलम्॥६॥

बुद्धींद्रियाणिसंयम्यशकुनानिवपंजरे॥  
इंद्रियैर्नियतेदेहीधराभिरिवतृप्यते॥७॥

सततममृतस्यैवजनार्दनमहामते॥  
प्राणायामैर्दहेद्दोषान्धारणा[^792]भिश्चकिल्विषम्॥८॥

[^792]: "वायुना चापि किल्विषम् - इ०पा० ।"

प्रत्याहारेण संसर्गान्ध्यानेनानीश्वरान्गुणान्॥  
ध्यायमानस्यदह्यंतेचांतेदोषैर्यथाग्निना॥९॥

तथेंद्रियकृतादोषादह्यंतेप्राणनिग्रहात्॥  
चित्तंचित्तेनसंशोध्यभावंभावेनशोधयेत्॥१०॥

मनस्तु मनसाशोध्यबुद्धिंबुद्ध्यातुशोधयेत्॥  
चित्तस्यातिप्रसादेनभातिकर्मशुभाशुभम्॥११॥

शुभाशुभविनिर्मुक्तोनिर्द्वंद्वोनिष्परिग्रहः॥  
निर्ममोनिरहंकारस्ततो यातिपरांगतिम्॥१२॥

पूर्वाह्णेलोहितंरूपंप्रथममृङ्मयंस्मृतम्॥  
यजुर्मयंद्वितीयंतुश्वेतंमाध्याह्निकंस्मृतम्॥१३॥

कृष्णंतृतीयंसायाह्नेसाम्नोरूपंतुतत्स्मृतम्॥  
प्रथमंराजसंदेवद्वितीयंसात्विकंस्मृतम्॥१४॥

तृतीयंतामसंरूपंत्रैगुण्यं तस्यकल्पितम्॥  
त्रयाणांव्यतिरेकेणचतुर्थंसूर्यमंडलम्॥१५॥

ज्योतिष्प्रकाशकंसूक्ष्मंप्रोक्तंदेवनिरंजनम्॥  
चतुर्थंतुवेदविदः सूर्यसिद्धांतवेदिनः॥१६॥

ॐकारप्रणवैर्युक्ता ध्याननिर्धूतकल्मषाः॥  
स्थिताः पद्मासनेवीरानाभिसंन्यस्तपाणयः॥१७॥

सुषुम्नानाडिकामार्ग कुंभरेचकपूरकैः॥  
त्रिभिःसंशोध्यतापंचमरुतोदेहमध्यगान्॥१८॥

पदांगुष्टान्वितः स्विन्नमूध्वर्मुत्क्षेपयेत्क्रमात्॥  
नाभिदेशेतुतंदृष्ट्वादेवमग्निमनामयम्॥१९॥

सोमं चहृदयेदृष्ट्वा मूर्ध्निवाग्निशिखांततः॥  
वातरश्मिभिरासाद्यतंभित्त्वामंडलंपरम्॥२०॥

ततः परंतुयोगच्छेद्योगस्थः सूर्यमंडलम्॥  
तत्रगत्वानशोचंतितत्सौरंपरमं पदम्॥२१॥

देवार्चनंमहाबाहोकीर्तितंकेशिसूदन।  
प्रथमंहृदयंस्थानंद्वितीयंचाग्निमाश्रितम्॥२२॥

तृतीयंनामसंस्थंचचतुर्थं सूर्यमंडलम्॥२३॥  
स्थानंपरंवैपरमांत्मसंस्थभानोः सुरेशस्यवदंतितज्ज्ञाः॥

ज्ञेयःसमोक्षश्चनृणांस एवसंसारविच्छित्तिकरंपदंततः॥२४॥

इदममृतसमंपरस्यवेद्यंकिरणसहस्रभृतोहितंजनानाम्॥  

ऋषिचरितमवेत्यतत्त्वसारंव्यपगतमोहधियःप्रयांतिमोक्षम्॥२५॥

इदंमगानचरितंमयातेप्रख्यापितंयानवरेणयुक्तम्॥  
ज्ञात्वात्विमंमोक्षाविदोवदंतिसिद्धाश्चतत्स्थानमवाप्नुवंति॥२६॥

यन्मत्प्रोक्तमिदंज्ञानंदेयंश्रद्धावतांनृणाम्॥  
नास्तिकानामबुद्धीनांनदेयंभूतिमिच्छता॥२७॥

**॥सुमंतुरुवाच॥**

इत्युक्त्वाभगवान्व्यासो भोजकज्ञानमुत्तमम्॥  
नारायणंमहाबाहोजगामायतनंहरेः॥२८॥

ख्यातंयत्रिषुलोकेषुगंगयापरिशोभितम्॥  
बदर्यामंडितंवीरनरनारायणाश्रमम्॥२९॥

 इति श्रीभविष्ये महापुराणे ब्राह्मेपर्वणि सप्तमीकल्पे भोजकज्ञानवर्णनं नाम पंचचत्वारिंशदुत्तरशततमोऽध्यायः॥१४५॥॥छ॥

**॥शतानीकउवाच॥॥**

यएतेभोजकाः प्रोक्तादेवदेवस्यपूजकाः॥  
नान्नंभोज्यमथैतेषांब्राह्मणैश्चकदाचन॥१॥

भास्करस्यप्रियाह्येते पूज्यत्वंचतथागताः॥  
दिव्याश्चैतेस्मृताविप्राआदित्यांगसमुद्भवाः॥२॥

अभोज्यत्वंकथंयाताभोजकास्तद्वदस्वमे॥  
किंकुर्वाणास्तथाकर्मभोज्यतांयांतिमेवद॥३॥

**॥सुमंतुरुवाच॥॥**

इममर्थंपुरापृष्टोवासुदेवोमहीपते॥  
कृतवर्मणापुराराजंस्तथासांबोमहाबलः॥४॥

गतौसांवपुरींवीरतथानारदपर्वतौ॥  
भुक्तवंतोगृहेसर्वे भोजकस्य महात्मनः॥५॥

आदित्यकर्मणोलोकेदेवान्नख्यातिमागताः॥  
तेनतेपूजिताः सर्वे भक्त्या भोज्यैरनेकशः॥६॥

आगतास्तेपुरींवीरपुण्यांद्वारवतींविभोः॥  
तावृषीदिवमारूढौराजन्नारदपर्वतौ॥७॥

वासुदेवंमहातेजाहार्दिक्योवाक्यमब्रवीत्॥  
यएतेभोजकाविप्रपूजकाभास्करस्यतु॥८॥

अन्नमेषां कथंविप्राभुक्तवंतोजनार्दन॥  
तावृषीदिव्यमाख्यातौयौतौनारदपर्वतौ॥९॥

अभोज्याः किलएतेवैब्राह्मणानांजनार्दन॥

**॥वासुदेवउवाच॥॥**

नतेभोज्या महाबाहोभोज्याभोजाश्चसर्वदा॥१०॥

अभिवाद्यप्रयत्नेनयथादित्योमहामते॥  
आचरंतश्चतत्कर्मभोज्यत्वं प्रव्रजंतिते॥११॥

तच्छ्रूयतांयदुश्रेष्ठयत्कार्यंचापितैर्विभो॥  
यतमानैर्महाबाहोतदिहैकमनाः शृणु॥१२॥

वृषलीयस्यवैभार्यायश्चाव्यंगंनधारयेत्॥  
अभोज्यः सतुविज्ञेयोभोजकोनात्रसंशयः॥१३॥

अस्नातः पूजयेद्यस्तुतथाव्यंगविवर्जितः॥  
आदित्यंयदुशार्दूलतथाचविधिनाविभो॥१४॥

सेवकोभोजकायस्तु शूद्रान्नंयेनभुज्यते।  
कृषिंचकुरुतेयस्तुदेवार्चामपिवर्जयेत्॥१५॥

जातकर्मादयोयस्यनसंस्काराः कृताविभो॥  
आरुणेयैश्चमंत्रैश्चसावित्रीं

नचवैपठेत्॥१६॥

तस्यगेहेद्विजोभुक्त्वाकृच्छ्रपादेनशुध्यति॥  
पितृदेवमनुष्याणांभूतानांभास्करस्यतु॥१७॥

अकृत्वाविधिवत्पूजां यस्तुभुंक्तेसधर्महा॥  
अव्यंगेनविहीनोयः शंखहीनस्तथैवंच॥१८॥

शिरसा धारयेत्केशान्सज्ञेयो भोजकाधमः॥  
देवार्चनंतथाहोमंस्नानं तर्पणमेवच॥१९॥

दानंब्राह्मणपूजांचकुर्वतोभोजकस्यतु।  
अव्यंगेनविहीनस्यसर्वंभवतिनिष्फलम्॥२०॥

सर्वदेवमयोह्येषसर्ववेदम यस्तथा॥  
अव्यंगोयदुशार्दूलपवित्रंपरमंस्मृतम्॥२१॥

भोजकानांयदुश्रेष्ठतस्य मूलेस्थितोहरिः॥  
मध्येब्रह्मामहातेजा अग्रेगोश्रुतिभूषणः॥२२॥

ऋग्वेदोयस्यमूलस्थोमध्येसामानिकृत्स्नशः॥  
यजुर्वेदस्तथाश्रेष्ठश्चाथर्वसहितः स्थितः॥२३॥

त्रयोऽग्नयस्तथाराजंस्त्रयोलोकाः स्थिताः क्रमात्॥  
एवमेषपवित्रस्तुअव्यंगोभोजकस्यतु॥२४॥

यस्त्वनेनविहीनस्तु भोजको भोजकाधमः॥  
अभोज्यः सतुविज्ञेयः सोऽशुचिर्नात्रसंशयः॥२५॥

निर्माल्यमथनैवेद्यं कुंकुमं देवहेलिना॥  
येप्रयच्छंतिशूद्राणां विक्रीणंतिचभोजकाः॥२६॥

तेऽधमाभोजका ज्ञेयायेचदेवस्वहारिणः॥  
नपूजयंतिदेवेशंदेवस्वंक्षपयंतिच॥२७॥

नतेदेवप्रियास्तातविज्ञेयाभोजकाधमाः॥  
अभुक्त्वायस्यनैवेद्यंभोजकोऽश्नातिमानद॥२८॥

तदन्नंभुंजतस्तस्यनरकायनशांतये॥  
नैवेद्यंभोजयेत्तस्माद्भास्करस्यनरः सदा॥२९॥

प्रथमंयदुशार्दूलसचदेहेविशोधनम्॥  
ब्राह्मणानां यथावीरपुरोडाशंकाय शोधनम्॥३०॥

भोजकानांतथावीरनैवेद्यं कायशोधनम्॥३१॥

 इति श्रीभविष्ये महापुराणे ब्राह्मेपर्वणि सप्तमीकल्पे सांबोपाख्याने भोजकवर्णनं नाम षट्चत्वारिंशदुत्तरशततमोऽध्यायः॥१४६॥छ॥

**वासुदेवउवाच॥॥**

अत्रपृष्टोयथा देवोभारकरोदेवपूजितः॥  
अरुणेन महाबाहोकेप्रिया भोजकास्तथा॥१॥

पूजायां तव के योग्याः केनयोग्याभवंति च॥  
इति पृष्टः स भगवानरुणेनदिवाकरः॥२॥

यदुवाच महाबाहो तदिहैकमनाः शृणु॥

**॥भास्करउवाच॥॥**

परदारान्परद्रव्यंयेनहिंसंतिभोजकाः॥३॥

तेप्रियाममवैनित्यं येन निंदंतिदेवतान्॥  

वाणिज्यं कृषिसेवां तुवेदानां निन्दनंचये॥४॥

कुर्वंतिभोजकाज्ञेयाः सर्वेतेममवैरिणः॥  

येषांभार्यासंग्रहणंकर्षणंयेप्रकुर्वते॥५॥

नृपसेवांखगश्रेष्ठविज्ञेयाः पतितास्तुते॥  
भुंजतेयेच शूद्रान्नंज्ञेयास्तेशत्रवोमम॥६॥

पूजाकृतातु यातैस्तुतथार्घ्यंचखगोत्तम॥  
पूजांतामथचाप्यर्घ्यंनाहंगृह्णामिखेचर॥७॥

यएते कथितावीरयेचशंखविवर्जिताः[^793]॥  
निर्माल्यंयेमदीयं

[^793]: "ये वाव्यंगविहीनास्तु ये च सत्यविवर्जिताः- इ०पा०।"

तुनैवेद्यंकुंकुमंतथा॥८॥

शूद्राययेप्रयच्छंतिविक्रीणंतिचयेखग॥  
यच्छंतियेचवैश्यायभोजकामेनतेप्रियाः॥९॥

यजंतेयेवसावित्रींमहा श्वेतांचगोपतेः॥  
येनजानंतिमेमुद्रांकिंकराणांचनामतः॥१०॥

यएतेकथितावीरभोजकास्तेमयाखग॥  
नैतेपूजयितुंशक्तायेप्रियाममभो जकाः॥११॥

ताञ्छृणुष्वखगश्रेष्ठभूत्वाचैकाग्रमानसः॥  
देवद्विजमनुष्याणांपितॄणांचापि पूजकाः॥१२॥

तेप्रियाममवैनित्यं शक्ताः पूजयितुंरविम्॥  
येषांमुंडंशिरोनित्यंयेचाव्यंगसमन्विताः॥१३॥

वादयंतिचयेशंखदिव्यास्तेभोजकामताः॥  
त्रिकालंयेचमांनित्यंसुस्नाताःक्रोधव जिताः॥१४॥

पूजयंतिखग श्रेष्ठतेप्रियाममभोजकाः॥  
वारेमदीयेनक्तंतुषष्टयांयेचप्रकुर्वते॥१५॥

सतम्यामुपवासस्तु तथासंक्रमणेम म॥  
दिव्यास्तेब्राह्मणाज्ञेयाभोजकाममपूजकाः॥१६॥

पूजयंतिचयेविप्रान्मद्भक्तामत्परायणाः॥  
तेप्रियाःससतंमांह्यंभोजकागरुडाग्रज॥१७॥

मयिभक्तिंनकुवैतिब्राह्मणान्पूजयंतिनो॥  
नतेपूज्यानवंद्याश्चयेद्विषंतिचमांसदा॥१८॥

येकुर्वतिमहायज्ञान्भोजकागरुडाग्रज॥  
पितृदेवमनुष्याणांपूजार्थसंततंखग॥१९॥

प्रियास्तेसततं वीरभोजकानांतयोत्तमाः॥  
तस्मात्सर्वप्रयत्नेनपंचयज्ञान्प्रवर्तयेत्॥२०॥

एकभक्तेनयेनित्यंवर्ततेकश्यपात्मज॥  
भुंजतेनचयेरात्रौभोजकास्तेप्रियामम॥२१॥

ममवारेचयोवीरतथाषष्ट्यांचकेशव॥  
नरात्रौभुंजतेप्राज्ञामत्प्रियास्तेमगाःखग॥२२॥

प्रतिसंवत्सरंयेतु भोजकागरुडाग्रज॥  
नयच्छंतिपितुर्मातुर्दिवसेतेनमेप्रियाः॥२३॥

इत्थंभूताभोजकायेमाघमासेचसप्तमी॥  
पुष्पाणांकरवीराणितथारक्तंचचंदनम्॥२४॥

वाचकंब्राह्मणानांतुनैवेद्यंमोदकास्तथा॥  
घृताहुत्योगुग्गुलश्चक्षीरेणस्नपनंतथा॥२५॥

वाद्यानांशंखशब्दंचनृत्यंनाट्यंमतंमम॥  
पंचवर्णाःपताकास्तुश्वेतंछत्रंचमेप्रियम्॥२६॥

नान्यवर्णैःकृत। पूजातथाप्रीणातिमांखग॥  
यथाकृताभोजकेनपूजाप्रीणतिमांसदा॥२७॥

नान्यदेवप्रतिष्ठातुकर्तव्याभोजकेनतु॥

**॥वासुदेवउवाच॥**

इत्युक्त्वाभगवान्देवश्चारुणायपुरानघ॥२८॥

लक्षणंभोजकानांतुततोमेरुमथाक्रमत्॥  
एवंभोज्याभोजकास्तुनचाभोज्याःकदाचन॥२९॥

अनुष्ठानविहीनायेनतेभोज्यास्तुभोजकाः॥  
भौमास्तुब्राह्मणायेतुअनुष्ठानविवर्जिताः॥३०॥

तेऽप्यभोज्याभवंतीहविकर्मस्थाविशेषतः॥  
नास्तिपूज्यतमंकिंचि मांगल्यंपावनंतथा॥३१॥

चतुर्णामिवर्णानांमुक्त्वाभोजकमुत्तमम्॥  
पूजितेभोजकेवीर आदित्यःपूजितोभ

वेत्॥३२॥

यस्यभुंजंतिवैगेहेभोजकायदुनंदन॥  
तस्यभुंक्तेस्वयंभानुर्ब्रह्माविष्णुस्तथाशिवः॥३३॥

यथेहसर्वसत्वानां प्रधानत्वेस्थितो रविः॥  
तथेहसर्वभूतानांभोजकःपूज्यउच्यते॥३४॥

तीर्थानांतुकुरुक्षेत्रंसरसांसागरोयथा॥  
तथापूज्यतपोज्ञेयःपूज्यानांभोजकोविभे॥३५॥

विशेषेणवसौराणां भोजकःपूज्यउच्यते॥  
भर्तापूज्योययास्त्रोणांशिष्याणांचयथागुरुः॥३६॥

भोजकस्तुतथापूज्यःसौराणांहदिकात्मजं॥  
यस्यर्भुक्तेभोजकस्तुगंधपुष्पादिनार्चितः॥३७॥

तस्यर्भुक्तेस्वयंभानुःपितरोदेवतास्तथा॥  
एवंपूज्यास्तथाभोज्याभोजकात्दृदिकात्मज॥३८॥

येसौराभोजकस्यान्नंभुंजतेनिर्विकल्पतः॥  
तेसर्वेपापनिर्मुक्तायांतिसूर्यसलोकताम्॥३९॥

कथितोषत्रयोभोज्योयथाभोज्यःसवर्जितः॥  
अथाकेंबहुनोक्तेनश्रूयतांवचनंमम॥४०॥

नास्तिवेदात्परंशास्त्रंनास्तिगंगासमासरित्॥  
अश्वमेधसमंपुण्यंनास्तिपुत्रसमंसुखम्॥४१॥

नास्तिभानुसमोदेवोनास्तिमातृसमागतिः॥  
यथैतानिसमस्तानिउत्तमानियदूत्तम॥४२॥

तथोत्तमोभोजकस्तुसंप्रोक्तोभास्करेणतु॥४३॥

इतिश्रीभविष्येमहापुराणेब्राह्मेपर्वणिसप्तमीकल्पेसांबोपाख्यानेभोजकलक्षणवर्णनंनाम-सप्तचत्वारिंदुत्तरशत

तमोऽध्यायः॥१४७॥६॥

**॥सुमंतुरुवाच॥**

अथसांयोमहातेजादृष्ट्वाचक्रंपितुःकरे॥  
ज्वालामालाकरालंतुमहतोतजसान्वितम्॥१॥

पप्रच्छपितरंसांवोभत्त्याश्रद्धासमन्वितः॥  
कुतस्तातत्वयाप्रातंचक्रमादित्यसन्निभम्॥२॥

किमर्थव हसे देवदिव्यमायुधमुत्तमम्॥  
एतदाख्याहिमेसर्व[श्रोतुकामस्थ](http://श्रोतुकामश्चते%20मुखात्–इ०पा०। "श्रोतुकामश्चते मुखात्–इ०पा०।") कौतुकात्॥३॥

**॥वासुदेवउवाच॥**

साधु [साधु](http://वत्स–इ०पा०। "वत्स–इ०पा०।") महाबाहो साधुपृष्टोऽस्महंत्वया॥  
शृणुष्वैकमनाःपुत्रचक्रस्यविधिनिर्णयम्॥४॥

दिव्यं वर्षसहस्रंतुभानुमाराध्यश्रद्धया॥  
प्राप्तंचक्रंमयातस्माद्भास्करल्लीकपूजितात्॥५॥

नभोगःपंचकारूढः स्थितःसाक्षाद्दिवाकरः॥  
ग्रहाःसोमादयोयत्रसंस्थितानाभिमंडले॥६॥

आदित्याद्वादशसमाअरेषुक्रमशस्तथा॥  
प्रोक्तंपथिषुतत्त्वानिपृथिव्यादीनियानिवै॥७॥

एतैस्तत्त्वैःपरिव्याप्तंचक्रंकालात्मकंपरम्॥  
संक्षेपात्तेमयाख्यातंदतं चक्रमिवापरम्॥८॥

**॥सांबउवाच॥**

कथंकालमयंदेवचक्रंकमलमुच्यते॥  
इदंतावन्ममाचक्ष्वज्ञातुमिच्छामितत्त्वतः॥९॥

**॥वासुदेवउवाच॥**

कमलंह्यृतुभिःषड्भिः[षडूदलंचाक्षयाश्रितम्](http://अयनादि%20तथैव%20हि–इ०पा०। "अयनादि तथैव हि–इ०पा०।")॥

पुरुषाधिष्ठितंतद्धितत्रसांगोरविःस्थितः॥१०॥

यच्चकालत्रयंलोकेतन्नाभित्रयमुच्यते॥  
मासाआरामहाबाहोपक्षश्चप्रवयःस्मृताः॥११॥

ॐ नेमीचैव परेप्रोक्तेअयनेदक्षिणोत्तरे॥  
पथिनाभिषुयोगेचयोगाख्यास्तपनादिभिः॥१२॥

नक्षत्राणिग्रहाश्चैवसदाचात्रस्थिताःस्मृताः॥  
एतैर्व्याप्तमिदंचक्रंस्थूलसूक्ष्मप्रभेदतः॥१३॥

अत्रोद्दिष्टेषुकालेषुयेनोद्दिष्टामयातव॥  
युगादिकल्पपर्यंंतास्तेऽपिचात्रस्थिताःक्रमात्॥१४॥

यत्तेकालात्मकंचक्रमिदंसंक्षेपतोमया॥  
कथितंतद्विनिष्क्रान्तंप्रदतात्सूर्यमंडलात्॥१५॥

असुराणांवधायदेंमयालब्धंदिवाकरात्॥  
आराध्यतपसासूर्यपुराकल्पेजगद्गुरुम्॥१६॥

अतःसंपूजयाम्येनंग्रहैस्तत्वैर्वृतंसदा॥  
अर्कैभक्तोहिचक्रस्थंयःपूजयतिभक्तिमान्॥१७॥

तेजसारविसंकाशःपुष्पोत्तरपुरंव्रजेत्॥  
तस्मात्तंमत्कुलानंदंमित्रंसंपूजयाम्यहम्॥१८॥

ग्रहैस्तत्वैर्वृतंभत्त्यास्व'मंत्रैःसततंविभुम्॥  
सप्तम्यांचक्रमालिख्ययेयजंतिदिवाकरम्॥१९॥

रक्तचंदनपूर्णेनकुंकुमेनसुगंधिना॥  
पिष्टगंधादिभिर्वापिरक्तवर्णकमिश्रकैः॥२०॥

रक्तैश्चकमलैःशुद्धैःकरवीरैःसुगंधिभिः॥  
अन्यैर्वाकुसुमैर्वन्यैःप्रत्यग्रैर्जंतुवर्जितैः॥२१॥

अपर्युषितनिश्छिर्दैःशुभधन्यैर्देलैरपि॥  
फलैःपक्कैरोषधिभिस्तथादूर्वांकुरैःकुशैः॥२२॥

धूपैश्चविविधैर्गंधैस्तथावस्त्रैश्चभूषणैः॥  
भक्ष्यैभौज्यैश्चपेयैश्चचोष्यैलैह्यैश्चशक्तितः॥२३॥

वितानशोभासिकतैःपलाशैरुपशोभितैः॥  
छत्रचामरघंटाभिर्भूषणैर्दर्पणादिभिः॥२४॥

नृत्यवादित्रगीतैश्चर्वदैःपुण्यकथास्वनैः॥  
सर्वत्रजयघोषैश्चसंपूर्णपूजयंतिये॥२५॥

संपूर्णान्विविधान्कामान्निर्विघ्नान्प्राप्नुवंतिते॥  
स्वचक्रंचापिनिर्विघ्नंवृद्धिमायातिसुव्रत॥२६॥

हन्यते परचक्रंचयत्रेदंपूज्यतेसकृत्॥  
संक्रांतौग्रहणेचापिलिखित्वायोजपेदिदम्॥२७॥

भवंतिनियताःसांवतस्यसानुग्रहाग्रहाः॥  
सर्वरोगविहीनस्तुसर्वदुःखविवर्जितः॥२८॥

चिरंजीवतिधर्मात्मासर्वैश्वर्यसमन्वितः॥  
एषवैकथितोवत्सचक्रयोगोमयातव॥२९॥

अर्कस्यसर्वयज्ञानांश्रेष्ठःसिद्धिप्रदोभृशम्॥  
पुण्योधर्म्यस्तथापुष्टयःशत्रुघ्नश्चविशेषतः॥३०॥

श्वेतोरक्तोथपीतश्चकृष्णश्च

पिविभागशः॥३१॥

 इति श्रीभविष्येमहापुराणेब्राह्मेपर्वणिसप्तमीकल्पेसांबोपाख्याने कालचक्रवर्णनंनामाष्टा-चत्वारिंशदुत्तरशततमोऽध्यायः॥१४८॥छ॥

**॥सांबउवाच॥**

किंप्रमाणंलिखेच्चक्रंतत्रपद्मंचकिंभवेत्॥  
नेमिप्रध्यारनाभीनांविभागःक्रियतेकथम्॥१॥

॥वासुदेवउवाच॥

चतुःषष्ट्यंगुलंचक्रंकृत्वावृत्तंप्रमाणतः॥  
अष्टांगुलाभवेन्नेमिःसेयंविभावतःसदा॥२॥

नाभिक्षेत्रंतथैवस्यात्पद्मंतत्रिगुणंभवेत्॥  
आरक्षेत्रंचपद्मस्यकर्णिकाकेसराणिच॥३॥

केसरस्यचपादेनशेषपत्राणिकल्पयेत्॥  
पत्रसंधिश्चपादांगंक्रमात्तत्रापिभिद्यते॥४॥

उन्नतंकमलंतत्तुकुर्यान्नाभ्यानसंशयः॥  
आकीर्णाःसंविभक्ताश्चकर्तव्याःप्रधयःक्रमात्॥५॥

अंगुलस्थूलमूलंस्यादाराग्रंत्रिगुणंततः॥  
भूमिःपीताबहिर्ज्ञेयाकर्णिकाकेसराणिच॥६॥

सितंनाभिस्थलंतत्रद्वाराणिपरिकल्पयेत्॥  
हस्तमात्रंभवेत्तस्यतन्मानंद्वारसंनिभम्॥७॥

शेषंरक्तंसमुद्दिष्टंसंहताःपत्रसंधयः॥  
नाभिनेम्यन्तरेलेखाःसिताश्चांगुलमानतः॥८॥

सितंरक्तासिताभिश्चसमंतादुपशोभितम्॥  
कपोलंद्वारपद्मंचद्वारकोणेप्रकल्पयेत्॥९॥

चतुर्द्वारंभवेदेवमैंद्रद्वारंप्रकल्पयेत्॥  
अपराण्हेऽथपूर्वाण्हेवरुणमावहेत्सदा॥१०॥

द्वाराण्येतनिसंवृत्ययथोक्तविधिनायजेत्॥  
यथोक्तादेवताःसर्वाःस्वमंत्रैरेवेभक्तितः॥११॥

चक्रमेवंसमुद्दिष्टंयजनार्थंमयातव॥  
यज्ञेनानेनसंबद्धोदीक्षितश्चार्कमंडले॥१२॥

इत्थंमेभानुनापूर्वमिदमुक्तंवरानन॥

**॥सांबउवाच॥**

केमंत्राश्चक्रयज्ञेऽस्मिन्देवतानांप्रकीर्तिताः॥१३॥

यज्ञक्रमश्चकःप्रोक्तोरूपंकिंचपृथक्पृथक्॥

**॥वासुदेवउवाच॥**

खपोल्कंहृदयाध्यक्षंपूर्वोक्तेकमलेयजेत्॥१४॥

कर्णिकायांदलेष्वेवमंगानिहृदयादिच॥  
नाममंत्राश्चतुर्थ्यतास्तेषांपूर्वोक्तकोटयः॥१५॥

नमस्कारश्चसर्वत्रएषएवविधिःस्मृतः॥

स्वाहांताहोमकालेचकर्मस्वन्येषुतेषुनः॥  
यथाकर्मावसानाश्चप्रयोक्तव्याःसमासतः॥१६॥

ॐखपोल्कायविद्महेदिवाकरायधीमहि॥  
तंनःसूर्यःप्रचोदयात्॥१७॥

सावित्रीचमहाबाहोचतुर्विंशाक्षरामता॥  
सर्वतत्त्वमयीपुण्याब्रह्मगोत्रार्कवल्लभा॥१८॥

एवंमंत्राःप्रयोक्तव्याःसर्वकर्मस्वतंद्रितैः॥  
अन्यथाविफलंकर्मभवेदिहपरत्रच॥१९॥

तस्मात्सर्वप्रयत्नेनमंत्राञज्ञात्वाविर्धितथा॥  
यथावत्कर्मतत्कृत्वासाधयेदीप्सितंफलम्॥२०॥

**॥सांबउवाच॥**

आदित्यमंडलेदीक्षाकस्यकार्याकथंचसा॥  
कदाकेनकिमर्थंचकथयेदंममाखिलम्॥२१॥

**॥वासुदेव उवाच॥**

ब्राह्मणंक्षत्रियंवैश्यंकुलीनंशुद्रमेवच॥  
पुरुषंवास्त्रियंवापिदीक्षयेत्सूर्यमंडले॥२२॥

स्वयंभक्त्योपपन्नश्चप्रणिपत्यगुरुंतथा॥  

गुरुरुतंदी

**क्षयेद्विप्रःकल्पज्ञःसत्यवाक्छुचिः॥२३॥**

**षष्ठ्यामग्निंसमाधायपूर्वोक्तविधिनाक्रमात्॥  
संपूज्यार्कंतथावह्नाह्नैत्वावैहविषारविम्॥२४॥**

**शिष्यंस्त्रातमथाचांतंखषोल्काकृतिविग्रहम्॥  
स्वांगैरालभ्यचांगेषुदर्भवद्भिस्तथाक्षतैः॥२५॥**

**पुष्पैःसंपूज्यचांगानिदद्यादर्कबलिस्तथा॥**  

**आदित्योवरुणोऽर्कोऽग्निःसाधितोहृदयेनच॥२६॥**

**भवे[द्रघृतगुडक्षीरै](http://दधिघृतक्षीरैः-इ॰पा॰। "दधिघृतक्षीरैः-इ॰पा॰।")स्तंदुलैश्चप्रमाणतः॥  
त्रिभिरंजलिभिर्हुत्वादेवायाग्नौहुतंपुनः॥२७॥**

**दत्त्वाशिष्टायमुक्त्वैवंदत्वांतेदंतधावनम्॥  
वृक्षक्षीरोद्भवंतस्मैद्वादशांगुलसन्निभम्॥२८॥**

**दंतश्लिष्टेऽपनीतेचतेनप्राच्यांक्षिपेत्ततः॥  
दंतधावनमास्यंचतदातस्योपरिक्षिपेत्॥२९॥**

**मैत्रावरुणमीशानंवक्रंसौम्यासमाश्रितम्॥  
प्रशस्तंदंतकाष्ठस्यमुखमन्यत्रनिंदितम्॥३०॥**

**यांदिशंदंतकाष्ठस्यमुखंपश्यतितत्पतिम्॥  
अर्चयेत्तेनशांतिःस्यादित्युक्तंभानुनास्वयम्॥३१॥**

**पुनस्तदूचनंश्रुत्वाअंगैरालभ्यचक्रमात्॥  
संपूज्यलोचनेतत्रसंचिंत्यपरिजप्यच॥३२॥**

**कारयित्वाचसंकल्पंतथाचेंद्रियसंयमम्॥  
स्वापयेतस्वयंचापिवरंश्रुत्वासमाहितः॥३३॥**

**आचम्यकृतरक्षस्तुकृतद्रव्याधिवासनः॥  
हृदयेननमेत्प्रातःस्त्रात्वाहुत्वाहुताशनम्॥३४॥**

**स्वप्नंपृच्छेद्यथादिष्टंशुभंसंवादयेच्चतम्॥  
हृदयेनाशुभेदृष्टेशतहोमंसमाचरेत्॥३५॥**

**स्वप्नेपश्यतिहम्याणिदेवतानांहुताशनम्॥  
नद्योयानानिरम्याणिउद्यानोपवनानिच॥३६॥**

**पत्रपुष्पफलान्यानिकमलानिचराजतम्॥  
संपश्यतियदिस्वप्नेब्राह्मणंवेदपारगम्॥३७॥**

**राजानंशौर्यसंपन्नंधनाढ्यंक्षत्रियोत्तरम्॥  
शुश्रूषणपरंशूद्रंयदितत्त्वार्थमादिशेत्॥३८॥**

**प्रशस्तंभाषणंचैवयथासंभवतोमतम्॥  
एतैःस्पर्शनमेतेषांश्रेष्ठमारोहणंततः॥३९॥**

**वाहनानिप्रशस्तानिप्रासादंनावमेवच॥  
पर्वतंचसमारुह्यविपुलाभार्गवभिवेत्॥४०॥**

**पीत्वासुरांसमुद्रंचदध्याज्यंक्षीरमेवच॥  
सोमंमांसंहविर्भुक्त्वासोत्रेयींलभतेनरः॥४१॥**

**लब्ध्वावस्त्राणिरत्नानिविविधाभरणानिच।  
वाहनानिमहीगावोधान्योपकरणानिच॥४२॥**

**समृद्धिमाप्नुयात्किंचित्स्वप्रानांदर्शनंशुभम्॥  
शुभकर्मानुगंयच्चतत्सर्वंशुभमुच्यते॥४३॥**

**तस्मादन्यदनिष्टंस्यात्तस्माद्युक्ताप्रतिक्रिया॥  
सप्तम्यांचक्रमाल्लिख्यतत्रसंपूज्यभास्करम्॥४४॥**

**तर्पयित्वादिवाशिष्टानालभ्यपूर्ववद्गुरुम्॥ सृष्टि॥**

**क्रमेणभृत्यर्थंमुक्त्यर्थंनान्यथाभवेत्॥४५॥**

**दिवाकरंसमालभ्यपुरुषोथयथाक्रमम्॥  
सर्वग्रहेषुतत्त्वेषुयथावत्तांप्रयोजयेत्॥४६॥**

**विशुद्धेषुविशुद्धंतंध्यात्वाचादित्यवत्क्रमात्॥  
वियोजयेत्पृथिव्याश्चततःप्रभृतिसर्वशः॥४७॥**

**आदित्यमंडलंशुद्धंसर्वमुक्तंनियोजयेत्॥  
एवंतुमनसाध्यात्वाजुहुयाच्चैवतंशतम्॥४८॥**

**सर्वैर्मत्रैःक्रमादेवंदीक्षाप्रोक्तावरापरा॥  
कृत्वैवपुष्पपातंतुतस्मिन्नादित्यमंडले॥४९॥**

**बद्धास्यमंजलौपुष्पंकृत्वादत्त्वाचमंत्रितम्॥  
क्षिपेद्वैकुलशुद्धयर्थनामार्थंचविशेषतः॥५०॥**

**यत्रतत्पतितंपुष्पंतस्यतत्कुलमादिशेत्॥  
नामचादित्यसंयुक्तमित्युक्तंभानुनास्वयम्॥५१॥**

**संपूज्यश्रावयेत्तत्रसमयानर्कभाषितान्॥  
प्रातःसायंचमध्याह्नेरवेरभिमुखस्थितः॥५२॥**

**उपस्थानंसदाकुर्यादर्चनंचसदानरः॥  
अदृष्ट्वार्कंनभोक्तव्यंदिवारात्रौहुताशनम्॥५३॥**

**दृष्ट्वाभोक्तव्यमर्काख्यंनभोक्तव्यंकदाचन॥  
नचपद्भ्यांस्पृशेत्तद्वन्नासनंपरिवर्जयेत्॥५४॥**

**नलंध्याप्रतिमाछायानलंघ्यास्तिथयःक्वचित्॥  
नक्षत्राणिग्रहायोगामासामासाधिपाश्चये॥५५॥**

**अयनेऋतवःपक्षास्तथैवदिवसानिच॥  
कालःसंवत्सरश्चापियःकश्चित्कालउच्यते॥५६॥**

**अभिवंद्यःससर्वोऽपिनमस्यःपूज्यएवच॥  
तस्मात्कालाधिपःसूर्यःस्वयंकालश्चपव्यते॥५७॥**

**ज्योतिर्गणस्यसर्वस्यस्थावरास्थावरस्यच॥  
चेतनाचेतनस्यापिसर्वात्मायःप्रकीर्तितः॥५८॥**

**स्तुत्योवंद्यःसदापूज्यस्त्वयायंसर्वथानृप॥  
मनसाकर्मणावाचादेवनिंदांपरित्यजेत्॥५९॥**

**[प्रेषयित्वाचनिर्माल्यंतदश्वेभ्योनिवेदयेत्](http://लंघयित्वा%20च%20निर्माल्यं%20तदात्मानं%20निवेदयेत्–इ०पा०। "लंघयित्वा च निर्माल्यं तदात्मानं निवेदयेत्–इ०पा०।")॥  
प्रक्षाल्यहस्तपादौचनमस्कुर्याद्दिवाकरम्॥६०॥**

**इत्येषापरमादीक्षातवसंक्षेपतोमया॥  
भुक्तिमुक्तिकरीचापिकथिताप्रविभागतः॥६१॥**

इतिश्रीभविष्येमहापुराणेब्राह्मेपर्वणिसप्तमीकल्पेसांबोपाख्यानेसूर्यदीक्षावर्णनंनामैकोनपंचाशदुत्तर-शतमोऽध्यायः॥१४९॥६॥

**॥वासुदेव उवाच॥**

**अतःपरंप्रवक्ष्यामियथापूज्योदिवाकरः॥  
स्थंडिलेयदुशार्दूलनिबोधैकाग्रमानसः॥१॥**

**मंडलैरष्टभिःकार्यंचक्रंकालात्मकंशुभम्॥  
मध्येपद्माकृतंचक्रमारैर्द्वादशभिर्युतम्॥२॥**

**तन्मध्येकमलंप्रोक्तंपत्राष्टकसमन्वितम्॥  
सर्वात्मासकलोदेवःखषोल्कःकिरणोज्ज्वलः॥३॥**

**पूजनीयःसदामध्येसहस्रकिरणायुधः॥ प्र**

णवेनमहाबाहोचतुर्बाहुरीन्वितः॥४॥

अरुण[^794]पूजयेत्प्राज्ञः सदादेवाग्रजंशुभम्[^795]॥  
दक्षिणेपूजयेद्देवींनिक्षुभांभास्करस्यतु॥५॥

[^794]: "वरुणम्–इ०पा०।"

[^795]: "सदा वेदानुगं शुभम्–इ०पा०।"

रेवंतंदक्षिणेपार्श्वेउत्तरेपिंगलंसदा॥  
संज्ञावदुशार्दूलश्रेयसेसततंबुधः॥६॥

आग्नेय्यांलेखकंवीरनैर्ऋत्यामश्विनीतथा॥  
वायव्यांपूजयेद्देवंमनु॑वैवस्वतंविभुम्॥७॥

ऐशान्यांपूजयेद्देवींयमुनांलोकपावनीम्॥  
द्वितीयावरणेवीरपूर्वतःपूजयेद्वियत्॥८॥

दक्षिणेचततोदेवींपश्चिमेगरुडंतथा॥  
उत्तरेनागराजानंपुत्रमैरावतंशुभम्॥९॥

आग्रेय्यांपूजयेद्वेलिंप्रहेलिंनैर्ऋतेतथा॥  
वायव्यामुर्वेशींदेवीमीशानेविनतांतथा॥१०॥

तृतीयावरणेपूर्वेपूजयेद्गुरुमादरात्॥  
पश्चिमेत्वर्कपुत्रंतुउत्तरेधिषणतथा॥११॥

ऐशानेशशिपुत्रंतुसोममाग्नेयमंडले॥  
पूजयेद्दक्षिणेकोणेनैर्ऋतेराहुमादरात्॥१२॥

वायव्येविकचंवीरपूजयेत्सततंबुधः॥  
चतुर्थावरणेदेवंपूजयेल्लेखमादरात्॥१३॥

आग्नेयेशांडिलीपुत्रंदक्षिणेदक्षिणाधिपम्॥  
विरूपाक्षंनैर्ऋतेदेवंजलेशंपश्चिमेतथा॥१४॥

वायु[^796]पुत्रंचवायव्यांसततंपूजयेन्नरः॥  
ईशानेदेवमीशानंपूजयेत्सततंबुधः॥१५॥

[^796]: "वासुदेवम्–इ०पा०।"

उत्तरेयक्षराजानंकुबेरंपूजयेदुधः॥  
पंचमेपूजयेद्वीरसदास्वावरणेद्विजाः॥१६॥

पूर्वतःपरमांदेवींमहाश्वेतांमहामतिः॥  
श्रियमृद्धिविभूतिंचधृर्तिचैवोन्नतींतथा॥१७॥

पृथिवींयदुशार्दूलमहाकीर्तितथैवच॥  
इंद्रंविष्णुंतथार्यम्णंभगंपर्जन्यमेवच॥१८॥

विवस्वंतंतथार्कंचत्वष्टारंकिरणोज्ज्वलम्॥  
पूजयेद्वरुणंषष्ठेचैवमेतान्दिवाकरान्॥१९॥

शिरोनेत्रेतथावर्मअस्त्रंचयदुसत्तम॥  
अरुणंसरथंवीरसप्तमंपूजयेदुधः॥२०॥

तथाश्वान्यदुशार्दूलसदाचावरणेबुधः॥  
यक्षरक्षांसिगंधर्वान्मासान्पक्षानहानितु॥२१॥

संवत्सरंतथापुत्रह्येतान्त्संपूजयेत्पुरा॥  
यएवंपूजयेद्देवंभास्करंसततंनरः॥२२॥

सगच्छेत्परमंसंस्थानंयत्रगत्वानशोचति॥२३॥

**॥ॐखषोल्कायनमः॥**

मूलमंत्राक्षराणीहचांगानिपरिचक्षते॥  
अनेनविधिनायस्तुपूजयेत्सततंरविम्॥२४॥

**नित्यमुभयसप्तम्यांसगच्छेत्परमंपदम्॥  
इत्युक्त्वाभगवान्देवोजगामाशुगृहंरविः॥२५॥**

 इतिश्रीभविष्येमहापुराणेब्राह्मेपर्वणिसप्तमीकल्पेसांबोपाख्याने आदित्यपूजाविधिवर्णनंनाम-पंचाशदुत्तर-शततमोऽध्यायः॥१५०॥६॥

**॥सूत उवाच॥**

अथराजामहातेजाःशतानीकोद्विजोत्तमम्॥  
प्रणम्यशि

रसाभक्त्यासुमंतुंवाक्यमब्रवीत्॥१॥

अहोदेवस्यमाहात्म्यंभास्करस्यामितौजसः॥  
कीर्तितंभवतामह्यंसर्वपापप्रणाशनम्॥२॥

तस्मान्नार्कसमंदेवंलोकेपश्यामिसुव्रत॥  
नचाप्यस्यस्थितोविप्रगतिर्लोकेषुविद्यते॥३॥

प्रवर्तितेजगद्विप्रसर्गकालेदिवाकरात्॥  
स्थितौपालयतेचासत्किल्पांतेसंहरेत्पुनः॥४॥

श्रुत्वैवंदेवमाहात्म्यंभास्करस्यामितौजसः॥  
कीर्तितंभवतामह्यमश्वमेधशताद्वरम्॥५॥

किंतुमेसंशयोब्रह्मन्सुमहान्हृदिवर्तते॥  
केनोपायेनविप्रेंद्रमुच्यतेसंभवार्णवात्॥६॥

दिवाकरप्रसादाद्वैसुप्रसन्नादृषध्वजात्॥  
कथंतुष्येत्सदादेवोधर्मेणकतरेण॥७॥

श्रुत्वामेबहवोधर्माःश्रुतिस्मृत्युदितास्तथा॥  
वैष्णवाःशैवधर्माश्चतथापौराणिकाःश्रुताः॥८॥

श्रोतुकामोह्यहंविप्रसौरंधर्ममनौपमम्॥  
भगवन्त्सर्वधन्यास्तेसौरधर्मपरायणाः॥९॥

ब्रूहिमेदेवदेवस्यभानोर्धर्ममनौपमम्॥  
शृण्वतोनास्तिमेतृप्तिरमृतस्यैवमेवच॥१०॥

अश्वमेधादयोयज्ञाबहुसंभारविस्तराः॥  
नशक्यास्तेयतःकर्तुमल्पमेतेद्विजातिभिः॥११॥

सुखोपायमतोब्रूहिधर्मकामार्थसाधकम्॥  
हितायसर्वमर्त्यानांसर्वपापभयापहम्॥१२॥

सौरधर्मपरंपुण्यंपवित्रंपापनाशनम्॥  
श्रुत्वावचनंराज्ञोव्यासशिष्योमहामुनिः॥१३॥

प्रणम्यशिरसाव्यासमिदंवचनमब्रवीत्॥

**॥सुमंतुरुवाच॥**

श्रूयतामभिधास्यामिसुखोपायंमहाफलम्॥१४॥

परमंसर्वधर्माणांसर्वधर्ममनौपमम्॥  
रविणाकथितंपूर्वमरुणस्यविशांपते॥१५॥

कृष्णस्यब्रह्मणोवीरशंकरस्यनविद्यते॥  
संसारार्णवमग्नानांसर्वेषांप्राणिनामयम्॥१६॥

सौरधर्मतमःश्रीमान्हितायजगतोदितः॥  
यैरयंशांतमनसैःसूर्यभक्तैर्भगार्थिभिः॥१७॥

संसेव्यतेपरोधर्मस्तेसौरानात्रसंशयः॥  
एककालंद्विकालंवात्रिकालंनित्यमेवच॥१८॥

येस्मरंतिरविंभक्त्यासकृदेवापिभारत॥  
सर्वपापैर्विमुच्यंतेसप्तजन्मकृतैरपि॥१९॥

स्तुवंतियेसदाभानुंनतेप्रकृतिमानुषाः॥  
स्वर्गलोकात्परिभ्रष्टास्तेज्ञेयाभास्कराभुवि॥२०॥

नानर्कःस्मरतेर्कंवैनानर्कोर्ंसमर्चयेत्॥  
नानर्कःकीर्तयेदर्कंनानर्केर्कमवाप्नुते॥२१॥

सौरधर्मस्यसारोयंसूर्यभक्तिःसुनिश्चला॥  

षोडशांगाचसाप्रोकारविणेहदिवौकसाम्॥२२॥

प्रातःस्नानंजपोहोमस्तथादेवार्चनंतृप॥  
द्विजानांपूजनं

भक्त्यापूजागोश्वत्थयोस्तथा॥२३॥

इतिहासपुराणेभ्योभक्तिश्रद्धापुरस्कृतम्॥  

श्रवणंराजशार्दूलवेदाभ्यासस्तथैवच॥२४॥

मद्भक्त्याजनवात्सल्यंपूजायांचानुमोदनम्॥  

स्वयमभ्यर्चयेद्भक्त्याममाग्रेवाचकंपरम्॥२५॥

पुस्तकस्यसदाश्रेष्ठममातीवप्रियंसुराः॥  

मत्कथाश्रवणंनित्यंस्वरनेत्रांगविक्रिया॥२६॥

ममानुस्मरणंनित्यंभक्त्याश्रद्धापुरस्कृतम्॥  

षोडशांगाभक्तिरियंयस्मिन्म्लेच्छेपिवर्तते॥२७॥

विप्रेंद्रःसमुनिःश्रीमान्सजात्यःसचपंडितः॥  

नमेपृथक्चतुर्वेदामद्भक्तःश्वपचेोषियः॥२८॥

तस्मैदेयंतताग्रेह्यंसचपूज्योयथाह्यहम्॥  

पत्रंपुष्पंफलंतोययोमेभक्त्याप्रयच्छति॥२९॥

तस्याहंनप्रणश्यामिसचमेनप्रणश्यति॥  
योमांसर्वगतंपश्येत्सर्वंचमयिसंस्थितम्॥३०॥

तस्याहंनित्यमास्थायसचनित्यंमयिस्थितः॥  

अष्टादशार्धकक्षायोऽपरंचाष्टाभिरुद्भवैः॥३१॥

रोधयित्वामहाबाहोतथाज्ञानतरेणतु॥  

दुर्गपालंविजित्याशुभास्करार्धंतुदुर्जया॥३२॥

जित्वाचपुरराजानंमहातेजमनौपमम्॥  

मनसाचलतेभक्त्यायोमांध्यायतिमानवः॥३३॥

**अहंतमेवचिंतामिआत्मवत्सततंनरम्**

॥

**३४**

॥

इतिश्रीभविष्येमहापुराणेब्राह्मेपर्वणिसप्तमीकल्पेसौरधर्मवर्णनंनामैकपंचाशदुतरशततमोऽध्यायः॥१५१॥ छ॥

॥सुमंतुरुवाच॥

सूरेचदुर्लभाभक्तिर्दुर्लभंसूरपूजनम्॥  
सूरायदुर्लभंदानंसूरहोमश्चदुर्लभः॥१॥

सुदुर्लभंरवेर्ज्ञानंतदद्भ्यासोपिदुर्लभः॥  
सुदुर्लभतरंज्ञेयंखषोल्कज्ञानमुत्तमम्॥२॥

सुदुर्लभतरंज्ञानंसदावैभास्करस्यतु॥  
प्रदक्षिणांचक्रतुर्वैपादौभक्तयाऽर्कमंदिरे॥३॥

तौकरौाश्लाध्यतांप्राप्तौयौपूजांचक्रतूरवेः॥  
सैवैकारसनाधन्यास्तोत्रंयाकुरुतेरवेः॥४॥

तन्मनःपुण्यतांप्राप्तंयद्धित्वाविषयंनृप॥  
निश्चलाचरवेर्लीलानिर्भीकाकोधवर्जिता॥५॥

**॥शतानीकउवाच॥**

सूर्यार्चनविधिंकुर्वञ्छ्रोतुमिच्छामितत्त्वतः

॥  

त्वत्प्रसादाद्दिजश्रेष्ठकौतूहलमतीवमे

॥

६

॥

यत्पुण्यंस्थापितेसूर्येकृतेसूर्यालयेचयत्

॥  

सम्मार्जनेचयत्पुण्यंयत्पुण्यसुपलेपने

॥

७

॥

स्थानेकृतेचयत्पुण्यंतथानीराजनेकृते

॥  

नीलौषधिप्रवापेननृत्यमंगलवादितैः

॥

८

॥

अर्घ्यदानेनयत्पुण्यंतोयस्नानेनयद्भवेत्

॥  

पंचामृतमयस्नानेदधिस्नानेचयत्फलम्

॥

९

॥

चक्राभ्यंगेचयत्प्रोक्तंवज्रस्नानेचयत्फलम्

॥  

मधुस्रानेपयःस्नानेस्नानइक्षुरसस्यतु

॥

१०

॥

उद्वर्तनंशुचिस्थानेकुशपुष्पोदकेनतु

॥  

सुवर्णरत्नतोयैश्चगंधचंदनवारिभिः

॥

११

॥

**कर्पूरागुरुतोयेनस्वच्छतो**

येनयत्फलम्॥  
विलेपनैश्चगंधाढ्यैर्विलेपनफलंलभेत्॥१२॥

तालपत्रप्रदानेतुप्रदानेचामरस्यतु॥  
रक्तपुष्पार्चनेयच्चदामभिःपूजनेनच॥१३॥

शुमानांमंडपेयच्चपुष्पमालावलंबनात्॥  
पूजाभक्तिविशेषैश्चगृहमालाविलंबने॥१४॥

पुष्पदानविशेषेणधूपदीपैश्चयत्फलम्॥  
वस्त्रालंकारदानेतुपुण्यश्रवणकीर्तने॥१५॥

ब्रह्मश्रवस्यदानेतुअव्यंगस्यचगोपते॥  
मगानांमत्प्रसादेनअभिवादनपूजने॥१६॥

व्योमपूजाफलंयच्चअरुणस्यचपूजनम्॥  
तथान्यदपियत्प्रोक्तमज्ञानाद्वाह्मणोत्तम॥१७॥

**तत्सर्वंब्रूहिमेब्रह्मन्भकानामनुकंपया॥१८॥**

इतिश्रीभविष्येमहापुराणेब्राह्मेपर्वणिसूरधर्मेषुप्रश्नवर्णनंनामद्विपंचाशदुत्तरशततमोऽध्यायः॥१५२॥ ॥६॥

**॥सुमंतुरुवाच॥**

स्वमतिश्चरवेर्भक्तपांडवेयमहामते॥  
अतस्तेनिखिलंवच्मिशृणुष्वैकमनानृप॥१॥

कल्पादौसृजतेवीरब्रह्माचविविधाःप्रजाः॥  
अहंकारोमहानासीन्नास्तिलोकोममोत्तमः॥२॥

तथापालयतेवीरकेशवःपृथिवीपते॥३॥

चिंतयंतोयतेदेवाःकेशवस्यनराधिप॥  
मिथस्तेस्पर्धयायुक्ताःपरस्परविरोधिनः॥४॥

विवादस्तुमहानासीत्कंजजांबुनगौकसाम्॥  
परस्परंमहाबाहोमनसाश्रित्यकेवलम्॥५॥

अहंकतोविकर्ताहंपालकोहंजगत्प्रभुः॥  
इत्याहभगवान्ब्रह्माकृष्णभीमौसमर्चितौ॥६॥

तथैत्यशंकरःकुद्धःकःशक्तोमदृतेभुवि॥  
संहर्तुंजगदेतद्विस्रष्टुंपालयितुंतथा॥७॥

नारायणाप्येवमेवमनाक्क्रोधसमन्वितः॥  
नवाशक्तोजगत्स्रष्टुंसंहर्तुंरक्षितुंतथा॥८॥

एवंतेषांप्रवदतांक्रुद्धानांचपरस्परम्॥  
समाविशत्तदाऽज्ञानंतमोमोहात्मकंविभोः॥९॥

तेविक्रांतधियःसर्वेनपश्यंतिपरस्परम्॥  
अत्यर्थंमोहमापन्नानजानंतीहकिंचन॥१०॥

अपश्यंतोमिथस्तेतुनिषण्णाःक्ष्मातलेविभोः॥  
आरामंतिहियेचान्येतेदिवाकरमास्थिताः॥११॥

तमसामोहिताःसर्वेनिद्रावत्क्रांतचेतसः॥  
मनाग्ज्ञानेनचाक्रांताःकिंकुर्यामेतिमोहिताः॥१२॥

अथभूताधिपोदेवोगोश्रुताभरणोज्ज्वलः॥  
चंद्रार्धकृतशोभस्तुशीतलांशुविशोधितः॥१३॥

आर्तिमेत्यपरांवीरमोहितस्तमसाविभो॥  
अपश्यन्नब्रवीद्देवंमाधवंभूधरंहरिम्॥१४॥

**॥महादेवउवाच॥**

कृष्णकृष्णमहाबाहोक्ककगतस्त्वंमहामते॥  
ब्रह्माचक्कगतोवीरनाहंपश्यामिवांक्कचित्॥१५॥

**मोहेनमहताहंवैमनसाचविमोहितः॥  
किंकरोमिक्कगच्छामिक्कचाहमधुनास्थितः॥१६॥**

**क्ष्माधरंपृथिवींवृक्षान्देवगंधर्व**

**दानवान्॥  
विपुलंसागरंधन्योनाहंपश्यामिकिंचन॥१७॥**

**केनोपायेनपश्येयंजगत्स्थावरजंगमम्॥  
ब्रूहिमेदेवशार्दूलव्रीडामेऽतीवजायते॥१८॥**

**शंकरस्यवचःश्रुत्वाहरिर्वचनमब्रवीत्॥  
शोकगद्गदयावाचातमसामोहितोनृप॥१९॥**

**॥विष्णुरुवाच॥**

**भीमभीमनजानेहंक्वभवान्वर्ततेधुना॥  
ममापिमोहितंचेतस्तमसातीवशंकर॥२०॥**

**क्वगच्छामिक्वतिष्ठामिकथंतत्स्वस्थतांव्रजेत्॥  
तमसापूरितंसर्वंजगद्धिपरमेश्वर॥२१॥**

**यद्यसौदृश्यतेदेवःसुरज्येष्ठोंबुजोद्भवः॥  
पृच्छावस्तंमहात्मानंयदितेरोचतेहर॥२२॥**

**हित्वादर्पमहंकारंसममास्थायकेवलम्॥  
पद्माननंपद्मयोनिंपद्मपत्रनिभेक्षणम्॥२३॥**

**इत्येवंगदतोवाक्यंविष्णोरमिततेजसः॥  
श्रुत्वोवाचविभोब्रह्मागंगाधरमहीधरौ॥२४॥**

**कृष्णकृष्णमहाबाहोभीमभीममहामते॥  
क्कभवंतौब्रूतकिंचर्कियुवामूचथुर्मिथः॥२५॥**

**ममातीवमनोबुद्धीतमसावशमागते॥  
नशृणोमिनपश्यामिनिद्रामोहवशंगतः॥२६॥**

**अहोबतजगत्सर्वंसदेवासुरमानुषम्॥  
तमसाव्याहृतंदेवौनजानेक्कगतंमहः॥२७॥**

**अथतेषांप्रवदतांब्रह्मादीनांदिवौकसाम्॥  
दर्पक्रोधभयार्तानांतमसाकांतचेतसाम्॥२८॥**

**तेषांदर्पापहारायप्रबोधार्थंचगोपतेः॥  
तेजोरूपंसमुद्भूतमष्टशृंगमनौषमम्॥२९॥**

**अलक्ष्यपापतमसामहद्व्योमनराधिप॥  
ज्वालामालावृतंवीरबहुरूपंचभासते॥३०॥**

**शतयोजनविस्तीर्णंगतमूर्ध्वंभ्रमंतथा॥  
गोमध्यतोमहाराजकर्णिकेवांबुजस्यतु॥३१॥**

**प्रकाशंतेजसातस्यजगत्सर्वमिदंनृप॥  
पुरेष्वंतर्यथावीरअंबुजस्यार्चिभिःसदा॥३२॥**

**दृष्ट्वापरस्परंसर्वेहुंकारादिविकारिणः॥  
तेजसामोहितास्तस्यजगत्सर्वमिदंनृप॥३३॥**

**तेजसामाहितंतस्यमहद्व्योम्नोनराधिप॥  
ततोविस्मयमासीनादृष्टगोपतयोनृप॥३४॥**

**पश्यमानामहोव्योम्निमिथोवचनमब्रुवन्॥  
अहोतेजःसमुद्भूतमस्माकंश्रेयसेनृप॥३५॥**

**प्रकाशायचलोकानांसर्वेपश्यामकिंन्विदम्॥  
ज्ञानायोर्ध्वंगतोब्रह्माचाधस्तात्त्रिपुरांतकः॥३६॥**

**तिर्यक्जगामदेवेशश्चक्रांबुजगदाधरः॥  
अलब्ध्वातस्यतेसर्वेप्रमाणंगैरिकाधिपाः॥३७॥**

**विस्मयोत्फुल्लनयनाःसमागम्यपरस्परम्॥  
सर्वेकंजादिकादेवाइदंवचनमब्रुवन्॥३८॥**

**कोऽयंकिमात्मकश्चायंकिमिदंतेजसांनिधिः॥  
अहोऽस्यदर्शनात्सर्वेसंजाताज्ञानिनोवयम्॥३९॥**

**तस्मात्सर्वेप्रणम्यैनंस्तवामोऽद्भुतदर्शनम्॥  
कृतांजलिपुटाःसर्वेचास्तुवंस्त्रिदिवौकसः॥४०॥**

**स्तुवतामप्यथैतेषांसहस्रकिरणोरविः॥  
आत्मानंदर्शयामासकृपया**

परयावृतः॥४१॥

ज्ञात्वाभक्तिंमहाबाहोब्रह्मादीनांमहोपमाम्॥  
अथतेव्योम्निदेवेशंददृशुःपरमेश्वरम्॥४२॥

खषोल्कलोकनाथेशंसहस्रकिरणोज्ज्वलम्॥  
कृत्तिकाभिरसंस्पृष्टंयद्वातत्कार्तिकास्थितम्॥४३॥

दुर्जयंकृत्तिकानांतुतथैकेनविवर्जितम्॥  
तथाहस्तविहीनंचसप्तर्षिरहितंतथा॥४४॥

वर्षाद्वारहितंदेवसप्तस्वरविवर्जितम्॥  
सबलंनिष्कलंचैवसदैकाकाररूपिणम्॥४५॥

तद्दृष्ट्वानेकशिरसमनेकचरणंतथा॥  
अनेकोदरवाह्वंसमनेकाभरणान्वितम्॥४६॥

अनेकाननमक्षीवंसहस्राक्षमनौपमम्॥  
अनेकवर्णरूपंचअनेकमुकुटोज्ज्वलम्॥४७॥

दृष्ट्वैवंदेवदेवस्यरूपंभानोर्महात्मनः॥  
विस्मयोत्फुल्लनयनास्तुष्टुवुस्तेदिवाकरम्॥४८॥

कृतांजलिपुटोभूत्वाब्रह्मास्तोतुंप्रचक्रमे॥  
प्रणम्यशिरसाभानुमिदंवचनमब्रवीत्॥४९॥

॥ब्रह्मोवाच॥

नमस्तेदेवदेवेशसहस्रकिरणोज्ज्वल॥  
लोकदीपनमस्तेऽस्तुनमस्तेकोणवल्लभ॥५०॥

भास्करायनमोनित्यंखपोल्कायनमोनमः॥  
विष्णवेकालचक्रायसोमायामिततेजसे॥५१॥

नमस्तेपंचकालायइंद्रायवसुरेतसे॥  
खगायलोकनाथायएकचक्ररथायच॥५२॥

जगद्धितायदेवायशिवायामिततेजसे

॥  

तमोघ्नायसुरूपायतेजसांनिधयेनमः॥५३॥

अर्थायकामरूपायधर्मायामिततेजसे॥  
मोक्षायमोक्षरूपायसूर्यायचनमोनमः॥५४॥

क्रोधलोभविहीनायलोकानांस्थितिहेतवे॥  
शुभायशुभरूपायशुभदायशुभात्मने॥५५॥

शांतायशांतरूपायशांतयेस्मासुवैनमः॥  

नमस्तेब्रह्मरूपायब्राह्मणायनमोनमः॥५६॥

ब्रह्मदेवायब्रह्मरूपायब्रह्मणेपरमात्मने॥  
ब्रह्मणेचप्रप्तादंवैकुरुदेवजगत्पते॥५७॥

एवंस्तुत्वारविंब्रह्माश्रद्धयापरयाविभो॥तूष्णीमासमहाभागप्रहृष्टेनांतरात्मना॥५८॥

ब्रह्मणोऽनंतरंरुद्रःस्तोत्रंचक्रेविभावसोः॥  

त्रिपुरारिर्महातेजाःप्रणम्यशिरसारविम्॥५९॥

**॥महादेव उवाच॥**

जयभावजयाजेयजयहंसदिवाकर॥  
जयशंभोमहाबाहोखगगोचरभूधर॥६०॥

जयलोकप्रदीपेनजयभानोजगत्पते॥  
जयकालजयानंतसंवत्सरशुभानन॥६१॥

जयदेवादितेःपुत्रकश्यपानंदवर्धन॥  
तमोघ्नजयसप्तेशजयसप्ताश्ववाहन॥६२॥

ग्रहेशजयकांतीशजयकालेशशंकर॥  
अर्थकामेशधर्मेशजयमोक्षेशशर्मद॥६३॥

जयवेदांगरूपायग्रहरूपायवैगतः॥  

सत्यायसत्यरूपायसुरूपायशुभायच॥६४॥

क्रोधलोभविनाशायकामनाशायवैजय॥कल्माषपक्षिरूपाययतिरूपायशंभवे॥६५॥

विश्वायविश्वरूपायविश्वकर्मायवैजय॥  
जयोंकारवषट्कारस्वाहाकारस्वधायच॥६६॥

जयाश्वमेधरूपायचाग्निरूपर्यमायच॥  
संसारार्णवपीतायमोक्षद्वारप्रदायच॥६७॥

संसारार्णवमग्रस्यममदेवजगत्पते॥  
हस्तावलंबनोदेवभवत्वंगोपतेद्भुत॥६८॥

ईशोप्येवमहीनांगंस्तुत्याभानुंप्रयत्नतः॥  
विरराजमहाराजप्रणम्यशिरसारविम्॥६९॥

अथविष्णुर्महातेजाःकृतांजलिपुटोरविम्॥  
उवाचराजशार्दूलभक्त्याश्रद्धासमन्वितः॥७०॥

**॥विष्णुरुवाच॥**

**नमामिदेवदेवेशंभूतभावनमव्ययम्॥  
दिवाकरंरविंभानुंमार्तंडंभास्करंभगम्॥७१॥**

इंद्रंविष्णुंहरिहंसमर्कंलोकगुरुंविभुम्॥  
त्रिनेत्रंत्र्यक्षरंत्र्यंगंत्रिमूर्तिंत्रिगतिंशुभम्॥७२॥

षण्मुखायनमोनित्यंत्रिनेत्रायनमोनमः॥  
चतुर्विंशतिपादायनमोद्वादशपाणिने॥७३॥

नमस्तेभूतपतयेलोकानांपतयेनमः॥  
देवानांपतयेनित्यंवर्णानांपतयेनमः॥७४॥

त्वंब्रह्मात्वंजगन्नाथोरुद्रस्त्वंचप्रजापतिः॥  
त्वंसोमस्त्वंतथादित्यस्त्वमोंकारकएवहि॥७५॥

बृहस्पतिर्बुधस्त्वंहित्वंशुक्रस्त्वंविभावसुः॥  
यमस्त्वंवरुणस्त्वंहिनमस्तेकश्यपात्मज॥७६॥

त्वयाततमिदंसर्वंजगत्स्थावरजंगमम्॥  
त्वत्तएवसमुत्पन्नंसदेवासुरमानुषम्॥७७॥

ब्रह्माचाहंचरुद्रश्चसमुत्पन्नाजगत्पते॥  
कल्पादौतुपुरादेवस्थितयेजगतोनघ॥७८॥

**नमस्तेवेदरूपायअन्हरूपायवैनमः**

॥  

**नमस्तेज्ञानरूपाययज्ञायचनमोनमः॥७९॥**

प्रप्तीदास्मासुदवेशेभूतेश किरणोज्ज्वल॥  
संसारार्णवमग्रानांप्रसादंकुरुगोपते॥८०॥

**वेदांतायनमोनित्यंनमोयज्ञकलायच॥**

**॥सुमंतुरुवाच॥**

स्तुत्वैवंभास्करंभक्त्तयाविष्णुर्भरतसत्तम॥८१॥

प्रदध्यौनृपशार्दूलरविंतद्गतमानसः॥  
एवंतेनरशार्दूलदेवाब्रह्मादयोऽनघ॥८२॥

स्तुवंतितंमहात्मानंसहस्रकिरणंरविम्॥  
इत्येवंस्तुवतांतेषांरविंभक्त्यामहात्मनाम्॥८३॥

अथतुष्टोरविस्तेषांब्रह्मादीनांजगत्पतिः॥  
विज्ञायभक्तिंपरमांश्रद्धांचपरमांविभुः॥८४॥

उवाचसमहातेजाःप्रहृष्टेनांतरात्मना॥८५॥

ग्रहेशोव्योमआरूढस्तेजसाप्रज्वलन्दिशः॥  
ब्रह्माणंविष्णुमीशानमामंत्र्यैतान्विशांपते॥८६॥

दृष्ट्वा

तान्प्रणतान्त्सर्वाञ्छिरोभिरवनिंगतान्॥  
तुष्टोऽस्मितेसुरज्येष्ठचतुर्मुखजगत्पते॥८७॥

वरंवरयभद्रंतेमनुसात्वंयमिच्छसि॥  
श्रुत्वातुवचनंभानोर्ब्रह्मालोकगुरुर्नृप॥८८॥

जगामाशेरसाभूमावुवाचसकृतांजलिः॥

॥ब्रह्मोवाच॥

कृतकृत्योऽतिदेवेशपूतश्चास्मिख

गाधिप॥८९॥

धन्योऽस्म्यनुगृहीतोऽस्मिगतोऽस्मिपरमांगतिम्॥  
सहस्रकिरणैर्यन्मेभवान्दर्शनमागतः॥९०॥

अपश्यतश्चदेवेशमूढमासीन्मनोमम॥  
भगवन्त्संप्रसीदत्वंममोपरिविभावसो॥९१॥

प्रयच्छत्वंबलंभक्तिमात्मनोममगोपते॥  
गत्वाशिरोभिरवनिमष्टांगपतितस्यच॥९२॥

भक्त्याविज्ञप्तिमाकर्ण्यप्रसादंकुरुगोपते॥  
ब्रह्मणोवचनंश्रुत्वापूषादेवोजगत्पतिः॥९३॥

तथेत्याहमहाराजाविरंचिंप्रश्रयान्वितम्॥  
ब्रह्मणेचवरंदत्त्वाराजन्देवोदिवाकरः॥९४॥

उवाचत्र्यंबकंदेवंशशांककृतशेखरम्॥  
वरंवरयभूतेशभूभुजाद्वितानघ॥९५॥

यमिच्छसिमहादेववचम्यहंतदशेषतः॥  
भास्करस्यवचःश्रुत्वाईश्वरस्त्रिपुरांतकः॥९६॥

गत्वातुशिरसाभूमौप्रणम्योवाचभास्करम्

**॥**

**॥महादेवउवाच॥**

पुण्योऽहंपुण्यकर्माहंनास्तिधर्मितरोमया॥९७॥

गतोऽहंपरमांसिद्धिंगतश्चपरमांगतिम्॥  
नाप्राप्यमस्तिदेवेशनासाध्यंममकिंचन॥९८॥

यस्यमेभगवान्देवःप्रसादप्रवणःस्थितः॥  
त्वयाततमिदंसर्वंजगत्स्थावरजंगमम्॥९९॥

त्वत्तएवसमुत्पन्नंलयंचत्वयियास्यति॥  
यदितुष्टोममविभोअनुग्राह्योऽस्मितेयदि॥१००॥

अचलांदेहिमेभक्तिमात्मनश्चरणनय॥  
व्योमकेशवचःश्रुत्वापूषादेवोदिवाकरः॥१०१॥

**तथेत्याहहरंवीरततोहरिमुवाचह॥  
नारायणमहाबाहोवरंवरयगोधर॥१०२॥**

परितुष्टोऽस्मितेदेवयमिच्छसिभहाबल

**॥**  

श्रुत्वातुभास्करवचःकीलालजनकोहरिः॥१०३॥

उवाचपरयाभक्त्यानत्वाचशिरसारविम्॥

॥नारायणउवाच॥

जयदेवजगन्नाथजयदेवगुरोरवे॥१०४॥

प्रसीदममदेवेशभक्तिंयच्छात्मनोरवे॥  
येनाहंसर्वदेवानामुत्तमःस्यांजगत्पते॥१०५॥

अजेयश्चतथादेवदैत्यदानवरक्षसाम्॥  
त्वद्भक्त्याबृंहितबलस्तेजसामहतान्वितः॥१०६॥

ततोमयामहत्कर्मकर्तव्यंतवशासनात्॥  
प्रजानांपालनदेवदेवानांचग्रहाधिप॥१०७॥

वर्णानामाश्रमाणांचवर्णधर्मस्यवाविभो॥  
दुष्टदैत्यविनाशायलोकानांपालनायच॥१०८॥

सृज्येऽहंभवतापूर्वंकल्पादौचकृतोऽनघ॥  
यस्यरुष्टोभवान्त्स्याद्वैकथंचित्पुरुषस्यतु॥१०९॥

व्याधिर्दुःखमनारोग्यंदारिद्र्यंसंततिक्षयः॥  
तस्यैतानिभवतीहआधयोविविधास्तथा॥११०॥

तस्मात्त्वंचततोदेवसंस्तव्यःसततंबुधैः॥  
एवंत्वांगोपतेदेवभक्त्याश्रद्धासमन्वितः॥१११॥

**अहमर्चितुमिच्छामितस्मान्ममकृपांकुरु॥११२॥**

इतिश्रीभविष्येमहापुराणे ब्राह्मेपर्वणि सप्तमीकल्पे सौरधर्मेसूर्यतेजोवर्णनंनाम त्रिपंचाशदुतर शततमोऽध्यायः॥१५३॥

**॥सुमंतुरुवाच॥**

श्रुत्वातुवचनंभानुर्विष्णोरमिततेजसः॥  
उवाचकुरुशार्दूलआदित्यःकृपयान्वितः॥१॥

विश्वायविश्वरूपायविश्वकर्मायवैजय॥  
जयोंकारवषट्कारस्वाहाकारस्वधायच॥६६॥

जयाश्वमेधरूपायचाग्निरूपार्यमायच॥  
संसारार्णवपीतायमोक्षद्वारप्रदायच॥६७॥

संसारार्णवमग्नस्यममदेवजगत्पते॥  
हस्तावलंबनोदेवभवत्वंगोपतेद्भुत॥६८॥

ईशोप्येवमहीनांगंस्तुत्वाभानुंप्रयत्नतः॥  
विरराजमहाराजप्रणम्यशिरसारविम्॥६९॥

अथविष्णुर्महातेजाःकृतांजलिपुटोरविम्॥  
उवाचराजशार्दूलभक्त्याश्रद्धासमन्वितः॥७०॥

**॥विष्णुरुवाच॥**

नमामिदेवदेवेशंभूतभावनमव्ययम्॥  
दिवाकरंरविंभानुंमार्तंडंभास्करंभगम्॥७१॥

इंद्रंविष्णुंहरिंहंसमर्कंलोकगुरुंविभुम्॥  
त्रिनेत्रंत्र्यक्षरंत्र्यंगंत्रिमूर्तिंत्रिगर्तिंशुभम्॥७२॥

षण्मुखायनमोनित्यंत्रिनेत्रायनमोनमः॥  
चतुर्विंंशतिपादायनमोद्वादशपाणिने॥७३॥

नमस्तेभूतपतयेलोकानांपतयेनमः॥  
देवानांपतयेनित्यंवर्णानांपतयेनमः॥७४॥

त्वंब्रह्मात्वंजगन्नाथोरुद्रस्त्वंचप्रजापतिः॥  
त्वंसोमस्त्वंतथादित्यस्त्वमोंकारकएवहि॥७५॥

बृहस्पतिर्बुधस्त्वहित्वंशुक्रस्त्वंविभावसुः॥  
यमस्त्वंवरुणस्त्वंहिनमस्तेकश्यपात्मज॥७६॥

त्वयाततमिदंसर्वंजगत्स्थावरजंगमम्॥  
त्वत्तएवसमुत्पन्नंसदेवासुरमानुषम्॥७७॥

ब्रह्माचाहंचरुद्रश्चप्तमुत्पन्नाजगत्पते॥  
कल्पादौतुपुरादेवस्थितयेजगतोनघ॥७८॥

नमस्तेवेदरूपायअन्हरूपायवैनमः॥  
नमस्तेज्ञानरूपाययज्ञायचनमोनमः॥७९॥

प्रप्तीदास्मासुदेवेशभूतेशकिरणोज्ज्चल ॥  
संसारार्णवमग्नानांप्रसादंकुरुगोपते॥८०॥

वेदांतायनमोनित्यंनमोयज्ञकलायच॥

**॥सुमंतुरुवाच॥**

स्तुत्वैवंभास्करंभक्त्याविष्णुर्भरतसत्तम॥८१॥

प्रदध्यौनृपशार्दूलरविंतद्गतमानसः॥  
एवंतेनरशार्दूलदेवाब्रह्मादयोऽनघ॥८२॥

स्तुवंतितंमहात्मानंसहस्रकिरणंरविम्॥  
इत्येवंस्तुवतांतेषांरविभक्त्यामहात्मनाम्॥८३॥

**अथतुष्टोरविस्तेषांब्रह्मादीनांजगत्पतिः॥  
विज्ञायभक्तिंपरमांश्रद्धांचपरमांविभुः॥८४॥**

**उवाचसमहातेजाःप्रहृष्टेनांतरात्मना॥८५॥**

ग्रहेशोव्योमआरूढस्तेजसाप्रज्वलन्दिशः॥  
ब्रह्माणंविष्णुमीशानमामंत्र्यैतान्विशांपते॥८६॥

दृष्ट्वातान्प्रणतान्त्सर्वाञ्छिरोभिरवनिंगतान्॥  
तुष्टोऽस्मितेसुरज्येष्ठचतुर्मुखजगत्पते॥८७॥

वरंवरयभद्रंतेमनसात्वंयमिच्छसि॥  
श्रुत्वातुवचनंभानोर्ब्राटलोकगुरुर्नृप॥८८॥

**जगामाशेरसाभूमावुवाचसकृतांजलिः॥**

**॥ब्रह्मोवाच॥**

**कृतकृत्योऽस्मिदेवेशपूतश्चास्मिख**

गाधिप॥८९॥

धन्योऽस्म्यनुगृहीतोऽस्मिगतोऽस्मिपरमांगतिम्॥  
सहस्रकिरणैर्यन्मेभवान्दर्शनमागतः॥९०॥

अपश्यतश्वदेवेशमूढमासीन्मनोमम॥  
भगवन्त्संप्रसीदत्वंममोपरिविभावसो॥९१॥

प्रयच्छत्वंबलंभक्तिमात्मनोममगोपते॥  
गत्वाशिरोभिरवनिमष्टांगपतितस्यच॥९२॥

भक्त्याविज्ञाप्तिमाकर्ण्यप्रसादंकुरुगोपते॥  
ब्रह्मणोवचनंश्रुत्वापूषादेवोजगत्पतिः॥९३॥

तथेत्याहमहाराजविरंचिप्रश्रयान्वितम्॥  
ब्रह्मणेचवरंदत्त्वाराजन्देवोदिवाकरः॥९४॥

उवाचत्र्यंबकंदेवंशशांककृतशेखरम्॥  
वरंवश्यभूतेशभूभुजादयितानघ॥९५॥

यमिच्छसि महादेववच्म्यहंतदशेषतः॥  
भास्करस्यवचःश्रुत्वाईश्वरस्त्रिपुरांतकः॥९६॥

गत्वातुशिरसाभूमौप्रणम्योवाचभास्करम्॥

**॥महादेव उवाच॥**

पुण्योऽहंपुण्यकर्माहंनास्तिधर्मितरोमया॥९७॥

गतोऽहंपरमांसिद्धिंगतश्चपरमांगतिम्॥  
नाप्राप्यमस्तिदेवेशनासाध्यंममकिंचन॥९८॥

यस्यमेभगवान्देवःप्रसादप्रवणःस्थितः॥  
त्वयाततमिदंसर्वंजगत्स्थावरजंगमम्॥९९॥

त्वत्तएवसमुत्पन्नंलयंचत्वयियास्यति॥  
यदितुष्टोममविभोअनुग्राह्योऽस्मितेयदि॥१००॥

अचलांदेहिमेभक्तिमात्मनश्चरणंनय॥  
व्योमकेशवचःश्रुत्वापूषादेवोदिवाकरः॥१०१॥

तथेत्याहहरंवीरततोहरिमुवाचह॥  
नारायणमहाबाहोवरंवरयगोधर॥१०२॥

परितुष्टोऽस्मितेदेवयमिच्छसिमहाबल

**॥**  

श्रुत्वातुभास्करवचःकीलालजनकोहरिः॥१०३॥

उवाचपरयाभक्त्यानत्वाचशिरसारविम्॥

॥नारायणउवाच॥

जयदेवजगन्नाथजयदेवगुरोरवे॥१०४॥

प्रसीदममदेवेशभक्तिंयच्छात्मनोरवे॥  
येनाहंसर्वदेवानामुत्तमःस्यांजगत्पते॥१०५॥

अजेयश्चतथादेवदैत्यदानवरक्षसाम्॥  
त्वद्भक्त्याबृंहितबलस्तेजसामहतान्वितः॥१०६॥

ततोमयामहत्कर्मकर्तव्यंतवशासनात्॥  
प्रजानांपालनदेवदेवानांचग्रहाधिप॥१०७॥

वर्णानामाश्रमाणांचवर्णधर्मस्यवाविभो॥  
दुष्टदैत्यविनाशायलोकानांपालनायच॥१०८॥

सृज्येऽहंभवतापूर्वंकल्पादौचकृतोऽनघ॥  
यस्यरुष्टोभवान्त्स्याद्वैकथंचित्पुरुषस्यतु॥५०९॥

व्याधिर्दुःखमनारोग्यंदारिद्र्यंसंततिक्षयः॥  
तस्यैतानिभवंतीहआधयोविविधास्तथा॥११०॥

तस्मात्त्वंचततोदेवसंस्तव्यःसततंबुधैः॥  
एवंत्वा॑गो॒पतेदे॒वभक्त्याश्रद्धासमन्वितः॥१११॥

अहमर्चितुमिच्छामितस्मान्ममकृपांकुरु॥११२॥

इतिश्रीभविष्येमहापुराणेब्राह्मेपर्वणि सप्तमीकल्पे सौरधर्मे सूर्यतेजोवर्णनंनामंत्रिपंचाशदुतर शततमोऽध्यायः॥१५३॥

**॥सुमंतुरुवाच॥**

श्रुत्वातुवचनंभानुर्विष्णोरमिततेजसः॥  

उवाचकुरुशार्दूलआदित्यःकृपयान्वितः॥१॥

**॥आदित्यउवाच॥**

कृष्णकृष्णमहाबाहोशृणुमेपरमंवचः॥  
यदर्थंप्रार्थितःकृष्णतत्सर्वंतेभविष्यति॥२॥

देवदानवयक्षाणांगंधर्वोरगरक्षसाम्॥  
अजेयस्त्वंमहाबाहोभविष्यसिनसंशयः॥३॥

जगत्पालयितुंसर्वंसमर्थश्चभविष्यसि॥  
अचलातवभक्तिश्चभविष्यतिममोपरि॥४॥

ब्रह्मापिसततंशक्तोजगत्स्रष्टुंभविष्यति॥  
संहर्तुंशंकरश्चापिमत्प्रसादाद्भविष्यति॥५॥

भवंतोमत्प्रसादेनज्ञानिनामुत्तमंपदम्॥

गमिष्यंतिनसंदेहोममपूजाप्रसादतः॥६॥

रवेर्वचनमाकर्ण्यगोश्रुताभरणाविभो॥  
उवाचगोपतिर्गोगोगोपतेगोवृषध्वजः॥७॥

त्वामाराध्यभविष्यामोवयंसर्वेसुरोत्तमाः॥  
कथमाराधयामोहिभवंतंश्रद्धयान्विताः॥८॥

श्रेयसेसततंदेवब्रूहिनस्तत्त्वमात्मनः॥  
भवतोहिनपश्यामोमूर्तिंपरमपूजिताम्॥९॥

पश्यामःकेवलंतेजोह्यब्धेस्तोयमिवोज्झितम्॥  
ज्वालामालाकुलंसर्वमनेकाकृतिमद्भुतम्॥१०॥

नचाकारविहीनंतुचेतसोलंचनंभवेत्॥  
आलंबनमृतेदेवनचित्तरमणंक्वचित्॥११॥

चेतसोऽरमणेभक्तिर्नपुंसांजायतेक्वचित्॥  
भक्तिंविनापूजयितुंनशक्यंतेदिवौकसः॥१२॥

त्वत्पूजनेहिप्राप्यंतेदेवधर्मादयोनरैः॥  
तस्माद्दर्शयतांमूर्तिमात्मनोयापरामता॥१३॥

**येनत्वांपूजयित्वातुवयांसद्धाभवामहे॥**

**॥सूर्यउवाच॥**

साधुसाधुमहादेवसाधुपृष्टोऽस्मिसुव्रत॥१४॥

शृणुष्वैकमनाःकृत्स्नंगदतोमममानद॥  

चतुर्मूर्तिरहंदेवजगद्व्याप्यव्यवस्थितः॥१५॥

श्रेयसेसर्वलोकानामादिमध्यांतकृत्सदा॥  

एकामेराजसीमूर्तिर्ब्रह्मेतिपरिकीर्तिता॥१६॥

सृष्टिंकरोतिसानित्यंकल्पादौजगतांविभो॥  
द्वितीयासात्विकीप्रोक्तायापरापरिकीर्तिता॥१७॥

जगत्सापालयेन्नित्यंदुष्टदैत्यविनाशिनी॥  
तृतीयातामसीज्ञेयाईशेतिपरिकीर्तिता॥१८॥

त्रैलोक्यंसंहरेत्सातुकल्पांतेशूलपाणिनी॥  
चतुर्थीतुगुणैर्हीनासत्यादिभिरनुत्तमा॥१९॥

साचाशक्याक्वचिद्रष्टुंस्थितासाचाभवत्सदा॥  
तयाततमिदंसर्वंयच्चोद्गीथंतुमेगतिः॥२०॥

निष्कलासकलासातुसुरूपारूपवर्जिता॥  
अंतर्गताचलोकानांनचकर्मफलंगता॥२१॥

तिष्ठमानाप्यलिप्तासापद्मपत्रमिवांभसा॥  
अस्पृष्टाचसदाषङ्भिःसप्तातीत्यव्यवस्थिता॥२२॥

चतुस्तनाचसाषड्भ्यस्तुरीयाख्यासुपूजिता॥  
नसास्प्रष्टुंत्वयाशक्याहरिणाब्रह्मणानच॥२३॥

मामनाराध्यभूतेशव्योमरूपंकदाचन॥  
यदेतद्भवतांदेवप्रबोधार्थमुपस्थितम्॥२४॥

अहंकारविमूढानांतमसाचत्रिलोचन॥  
प्रकाशायचलोकानांज्वालामालासमाकुलम्॥२५॥

कर्णिकेवस्थितंदेवभूपद्मस्याखिलस्यच॥

यस्यसंदर्शनादेवयूयंसर्वेप्रबोधिताः॥२६॥

प्रकाशमभवद्वापिजगत्सर्वमथार्चिभिः॥  
तस्मादाराधयस्वैनमस्पृष्टंगमनोपमम्॥२७॥

मन्मूर्तिंयेनतांदिव्यांद्रक्ष्यसित्वंत्रिलोचन॥  
यत्त्वाद्यमीश्वरंजज्ञेतद्व्यमपरिकीर्तितम्॥२८॥

कल्पांतेह्यत्रवैव्योम्निलीयंतेसर्वदेवताः॥  
दक्षिणेलीयतेब्रह्यावामेतस्यजनार्दनः॥२९॥

त्वंसदाकचदेशेतुलीयसेत्रिपुरांतक॥  
गायत्रीलीयतेतस्यहृदयेलोकमातरः॥३०॥

लीयंतेमूर्ध्निवैवेदःसषडंगपदक्रमः॥  
जठरेलयितेसर्वंजगत्स्थावरजंगमम्॥३१॥

पुनरुत्पद्यतेह्यस्माद्ब्रह्माद्यंसचराचरम्॥  
आकाशंव्योमइत्याहुःपृथिवीनिक्षुभामता॥३२॥

भूतश्रेयोहमाकाशेनिक्षुभादयितामम॥  
मयानिक्षुभयासर्वंजगद्व्यप्तंत्रिलोचन॥३३॥

तस्मादाराधयव्योमत्वंब्रह्माकेशवस्तथा॥  
तन्मेरूपंमहद्व्योमपूजयित्वात्रिलोचनम्॥३४॥

**दिव्यंवर्षसहस्रंहिगिरौत्वंगंधमादने॥  
ततोयास्यसिप्तंसिद्धिंषडंगांपरमंशुभाम्॥३५॥**

कलापग्राममाश्रित्यशंखचक्रगदाधरः॥  
आराधयतुमांभक्तयाव्योमरूपंजनार्दनम्॥३६॥

अंतरिक्षगतंतीर्थंपुष्करंलोकपावनम्॥  
तत्रगत्वाविरिंचोमेव्योमरूपंसदार्चतु॥३७॥

एवंमांसततंयूयंसमाराध्यजगत्पतिम्॥  
समानांचसुदिव्यानांसहस्रत्रयमादरात्॥३८॥

ततोद्रक्ष्यथमेमूर्तिंपरमांयांविदुर्बुधाः॥  
कदंबगोलकाकारांरश्मिमालाकुलांपराम्॥३९॥

**अथनारायणोदेवःप्रणम्यशिरसारविम्॥  
कृतांजलिपुटोभूत्वाइदंवचनमब्रवीत्॥४०॥**

**॥विष्णुरुवाच॥**

यदितेपरमंरूपंमतंव्योमह्यनोपमम्॥  
तमाराध्यवयंसर्वेयास्यामःसिद्धिमुतमाम्॥४१॥

कीदृग्व्योमत्वहंब्रह्माहरश्चत्रिपुरांतकः॥  
आराधयन्महादेवभक्त्याश्रेयोर्थमात्मनः॥४२॥

**येनगच्छामहेसिद्धिंतमाराध्यदिवाकरम्॥  
तस्मान्नोलक्षणंब्रूहिव्योम्नःपरमपूजितम्॥४३॥**

इतिश्री भविष्येमहापुराणेब्राह्मे पर्वणि सप्तमी कल्पेसौरधर्मेत्रय्युपाख्याने चतुःपंचाशदुत्तर-शततमोऽध्यायः॥१५४॥

**॥आदित्यउवाच॥**

साधुसाधुसुरश्रेष्ठसाधुपृष्टोऽस्मिभूधर॥  
शृणुष्वैकमनाःकृष्णगदतोनिखिलंमम॥१॥

आराधयत्वयंदेवोममरूपमनौपमम्॥  
चतुष्कोणंपरंव्योमअद्भुतंगैरिकोज्ज्वलम्॥२॥

त्वामाराध्यचचक्रांकंशंकरोवृत्तमादरात्॥  
शब्दादौसततंब्रह्मसगरादौत्रिलोचनः॥३॥

मध्याह्नेत्वंसदादेवभक्त्यामामर्चयस्ववै॥  
यथेष्टमृभवःसर्वेभक्त्यामांपूजयंतुवै॥४॥

ततोब्रह्मादयोदेवाःश्रुत्वावाक्यंविभावसोः॥  
प्रणम्यशिरसासर्वइदंवचनमब्रुवन्॥५॥

धन्यादेववयंसर्वेकृतकृत्यास्तथैवच॥

अस्माभिर्भगवान्पृष्टस्तेजसाप्रज्वलंतिच॥६॥

संभृताज्ञानिनःसर्वेभवतोदर्शनाद्वयम्॥  
तमोमोहात्तथातंद्रीसर्वमेकपदेगतम्॥७॥

वयंत्वन्मूर्तयःसर्वेतेजसातवसंवृताः॥  
उत्पत्तिस्थितिनाशायलोकानांतवशासनात्॥८॥

स्थिताःसर्वेसुरज्येष्ठलोकपालाश्चकृत्स्रशः॥  
अधुनासाधयामेहव्योम्नःपूजांव्रजामहे॥९॥

इत्थंतेषांवचःश्रुत्वाभास्करोवारितस्करः॥  
उवाचब्रह्मविष्ण्वीशान्सामपूर्वमिदंवचः॥१०॥

॥

**आदित्यउवाच॥**

एवमेतन्नसंदेहोयदावदथसुव्रताः॥  
यूयंमन्मूर्तयःसर्वेयुष्माकमहमेवहि॥११॥

यदेतद्दर्शनंदेवाःप्रमाणंचयदुत्तमम्॥  
ज्वालामालाकुलंशुभ्रंशांडिलेयमिवोज्झितम्॥१२॥

युष्माकंदेवशार्दूलास्तन्निबोधतकारणम्॥  
अहंकारविमूढानांमिथःकलहिनांतथा॥१३॥

प्रबोधार्थंहियुष्माकंतमसोनाशनायच॥  
प्रवर्तनायसर्वेषांकर्मणांचप्रदर्शितम्॥१४॥

तस्मादेवविदित्वातुनाहंकारःकदाचन॥  
कर्तव्योभूतिमिच्छद्भिःसततंदेवसत्तमाः॥१५॥

मानंदर्पमहंकारंपूर्वंत्यक्त्वासुदूरतः॥  
आराधयतमांभक्त्यासततंश्रद्धयान्विताः॥१६॥

ततोद्रक्ष्यथमेरूपंसकलंनिष्कलंचयत्॥  
यस्यसंदर्शनादेवसर्वेसिद्धिमवाप्स्यथ॥१७॥

एवमुक्त्वामहाराजसहस्रकिरणोविभुः॥  
जगामदर्शनंतेषांपश्यतामेवभारत॥१८॥

अथतेविस्मिताःसर्वेब्रह्मविष्णुपिनाकिनः॥  
तेजसातस्यदेवस्यभास्करस्यमहौजसः॥१९॥

परस्परमथोचुस्तेविस्मयेनतदानृप॥  
अहोमहात्मादेवोऽयंदितिपुत्रोदिवस्पतिः॥२०॥

बृहद्भानुर्महातेजालोकदीपोविभावसुः॥  
येनसर्वेवयंत्रातानिघ्नताविपुलंतमः॥२१॥

आराधयामस्तंसर्वेगत्वास्थानानिकृत्स्नशः॥  
येनसर्वेवयंतस्यप्रसादात्सिद्धिमाप्नुहे॥२२॥

तद्व्योमपूजयित्वातुपरयाश्रद्धयाविभोः॥  
आमंत्र्यतेमिथःसर्वेगताःपूजार्थमादरात्॥२३॥

जगामपुष्करंब्रह्माशालिग्रामंजनार्दनः॥  
वृषध्वजोगतोवीरपर्वतंगंधमादनम्॥२४॥

त्यक्त्वामानमहंकारंकुर्वंतस्तपउत्तमम्॥  
आराधयंतितंदेवंभास्करंवारितस्करम्॥२५॥

व्योमेकृत्वाचतुष्कोणंब्रह्मानित्यमपूजयत्॥  
चक्रांकितंहरिर्नित्यंसम्यग्व्योममपूजयत्॥२६॥

हरोऽपिसततंवीरतेजसावह्निसन्निभम्॥  
अपूजयत्सदावृत्तंव्योमंभक्त्यासमन्वितः॥२७॥

दिव्यवर्षसहस्रांतेपूजयंतोदिवाकरम्॥  
गंधमाल्योपहारैस्तुनृत्यगीतप्रवादितैः॥२८॥

अतोषयन्महात्मा

नंकुर्वाणस्तपउत्तमम्॥  
भक्त्याचलेनमनसाविवस्वंतमनुत्तमम्॥२९॥

अथतेषांमहाराजप्रसन्नोभुवनाधिपः॥  
दर्शयामासलोकात्मा

युगपद्वैविभावसुः॥३०॥

कृष्णात्माचमहातेजाश्चतुर्धायोगतोनघ॥  
गत्वैकेनसुरश्रेष्ठंसोब्रवीत्परमंवचः॥३१॥

अन्येनशंकरंमन्येअन्येनगरुडध्वजम्॥  
सततापतथान्येनरथारूढोदिवंसदा॥३२॥

एवंयोगबलाद्भानुःकृतवान्महदद्भुतम्॥  
उग्रेतपसिवर्तंतंदृष्ट्वाचैनंचतुर्मुखम्॥३३॥

पूजयंतंमहद्व्योमभूगतैर्मुखपंकजैः॥  
उवाचतंमहाराजभास्करश्चतुराननम्॥३४॥

पश्यपश्यंसुरज्येष्ठवरदंमामुपागतम्॥  
श्रुत्वैवंवचनंभानोर्विरिंचस्तमपश्यत॥३५॥

दृष्ट्वाजगामप्रणतोअवनिंमुखपंकजैः॥  
हर्षादुत्फुल्लनयनःपुनरुत्थायभास्करम्॥३६॥

उवाचपरमंवाक्यंकृतांजलिपुटःस्थितः॥

**॥ब्रह्मोवाच॥**

नमस्तेदेवदेवेशनमस्तेतिमिरापह॥३७॥

नमस्तेभूतभव्येशभूतादिर्भूतभावनः॥  
प्रसादंकुरुमेदेवप्रसन्नोऽथदिवाकरः॥३८॥

गतिरन्यानमेदेवविद्यतेत्वामृतेविभो॥

**॥आदित्यउवाच॥**

एवमेवयथाथेंत्वंनास्तितत्रविचारणा॥३९॥

त्वंमेप्रथमजःपुत्रःसंभूतःकारणात्पुरा॥  
वरंवरयभद्रंतेवरदोस्मितवाग्रतः॥४०॥

यमिच्छसिसुरज्येष्ठमात्वंशंकांकुरुप्रभो॥

**॥ब्रह्मोवाच॥**

यदिमेभगवांस्तुष्टोददातिवरमुत्तमम्॥४१॥

कर्तृंशक्रोमिसृष्टिंचप्रसादात्तवगोपते॥  
कृताकृताहिमेदेवसृष्टिर्नेहप्रसिद्धयति॥४२॥

**॥आदित्यउवाच॥**

नपुत्रत्वमहंप्राप्तस्तवदेवचतुर्मुख॥  
तवान्वयेगमिष्यामिपुत्रत्वंहिमरीचये॥४३॥

ततोयास्यतितेसिद्धिंकृत्स्रासृष्टिश्चतुर्मुख॥  
भवितैवंनसंदेहोमत्प्रसादाज्जगत्पते॥४४॥

एवमुक्तोविरिंचिस्तुरविणापृथिवीपते॥  
तंवैव्योढंविवस्वंतंलोकनाथंजगत्पतिम्॥४५॥

पुनराहसुरज्येष्ठःप्रणम्यशिरसारविम्॥  
क्वमेवासोजगन्नाथभविष्यतिदिवस्पते॥४६॥

**॥आदित्यउवाच॥**

यन्मेरूपंमहद्व्योमपृष्ठशृंगमनुत्तमम्॥  
तत्रदेवकदंबैस्तुभवान्नित्यंवसिष्यति॥४७॥

इंद्रःपूर्वदिशोभागेआग्नेयांशांडिलीसुतः॥  
दक्षिणस्यांयमोनित्यंनैर्ऋत्यामथनिर्ऋतिः॥४८॥

पश्चिमायांतुवरुणोवायव्यांतुसदागतिः॥  
उत्तरेतुदिशोभागेनिवसेद्धनदस्ततः॥४९॥

ईशान्यांशंकरोदेवोमध्येत्वंविष्णुनासह॥  
श्रुत्वैवंवचनंभानोर्वेधाःप्रीत्यातमब्रवीत्॥५०॥

कृतकृत्यंतथात्मानंमन्यतेचनराधिप॥  
चकारचतथासर्वंभास्करोक्तमशेषतः॥५१॥

सचसिद्धिंगतोवीरप्रसादाद्भास्करस्यतु॥  
आदित्योपिवरंदत्वाब्रह्मण्योऽनघ॥५२॥

जगामसहदेवेनपर्वतंगंधमादनम्॥  
ददर्शतत्रभूतेशंतपस्तीव्रंसमा

श्रितम्॥५३॥

कपर्दिनंशूलधरंचंद्रार्ककृतशेखरम्॥  
पूजयंतंपरंव्योमसुव्रतंतेजसान्वितम्॥५४॥

गंधमाल्यापेहारैश्चनृत्यगीतप्रवादितैः॥  
मुखवाद्यैश्चबहुभिःप्रणवस्तोत्रगीतिभिः॥५५॥

पूज्यैवतंमहद्व्योमजगामशिरसामहीम्॥  
दृष्ट्वैवंपूजयंतंचभास्करस्त्रिपुरांतकम्॥५६॥

तुष्ट्वोवाचमहातेजागोशुभाभरणंहरम्॥  
भीमतुष्टोऽस्मितेवत्सवरंमत्तोवृणुष्ववै॥५७॥

तवांतिकमहंप्राप्तावेरदोभूभृतालयम्॥  
श्रुत्वैवंवचनंभानोर्महादेवोमहीपते॥५८॥

ददर्शलोकनाथंतंप्रज्वलंतमनुत्तमम्॥  
उवाचप्रणतोभूत्वाअष्टांगोभूतलंगतः॥५९॥

नमोनमस्तेदेवेशप्रभाकरदिवाकर॥  
शुभालयशुभाधारविकर्तनशुभानन॥६०॥

प्रसादंकुरुदेवेशप्रसन्नस्यविकर्तन॥  
संसारार्णवमग्नस्यभवपोतोजगत्पते॥६१॥

तवांगसंभवोदेवपुत्रोहंवल्लभस्तव॥  
यत्करोतिमहादेवपितापुत्रस्यतत्कुरु॥६२॥

**॥आदित्यउवाच॥**

एवमेतन्नसंदेहोयथावदसिशंकर॥  
ललाटात्त्वंसमुत्पन्नःपुत्रःपुत्रवतांवर॥६३॥

वरंवरयभद्रंतेमनसात्वंयमिच्छसि॥  
दुर्देयंचापितदेद्मित्रिपुरांतकसुन्दर॥६४॥

**॥महादेवउवाच॥**

यदितुष्टोऽसिमेदेवअनुग्राह्योस्मितेयदि॥  
प्रयच्छमेवरंभानोदेहिभक्तिंममाचलाम्॥६५॥

देवदानवगंधर्वयक्षरक्षोगणास्तथा॥  
निर्जित्याहंयथादेवयुगांतेसंहरेप्रजाम्॥६६॥

तथाप्रयच्छमेदेवस्थानंचपरमांविभो॥  
येनाहंहेतिसर्वंचजयदेवेजगत्प्रभो॥६७॥

**॥आदित्यउवाच॥**

देवदानवगंधर्वयक्षराक्षप्तपन्नगान्॥  
हरिष्यसिजगच्चापियुगांतेत्रिपुरांतक॥६८॥

यदेतत्पूजितंनित्यंमद्रूपंव्योममुत्तमम्॥  
एतत्रिशूलंपरमंतवशस्त्रंभविष्यति॥६९॥

ईशानंचतथाभागेव्योम्नोवासभविष्यति॥

**॥महादेवउवाच॥**

एवंभवतुमेदेवयःप्रसादस्त्वयाकृतः॥७०॥

कृतकृत्योऽस्मिदेवेशयन्मेदेवोवरप्रदः॥७१॥

इति श्रीभविष्येमहापुराणेब्राह्मे पर्वणि सप्तमी कल्पेसौरधर्मनिरूपणंनाम पञ्चपञ्चाशदुत्तरशततमोऽध्यायः॥१५५॥छ॥

**॥सुमंतुरुवाच॥**

इत्थंदत्वावरंभानुरीश्वरस्यविशांपते

**॥**  

शालग्रामंजगामाशुवरंदातुंहरेर्नृप॥१॥

ददर्शसहरिंतत्रतपंतंपरमंतपः॥  
कृष्णाजिनधरंशांतंप्रज्वलंतंस्वतेजसा॥२॥

पूजयंतंमहद्व्योमचक्राकारमनौपमम्

**॥**  

गंधमाल्योपहारैश्चनृत्यगीतप्रवादितैः॥३॥

एवंसंपूज्यतंव्योमभक्त्याश्रद्धासमन्वितः॥  
जगामशिरसाभूमिंहृदिध्यायन्दिवाकरम्॥४॥

विष्णुंतंप्रणतंदृष्ट्वातुष्टोदेवोविभावसुः॥  
उवाच

विष्णुमामंत्र्यपश्यमामागतंहरे॥५॥

तद्वाक्यंकेशवःश्रुत्वाशिरसाचमहींगतः॥  
नमस्तेसर्वदेवेशनमस्तेगगनेचर॥६॥

जगत्पतेनमस्तेऽस्तुग्रहाणांपतयेनमः॥  
दारिद्र्यव्याधिदुःखघ्ननमस्तेभवनाशन॥७॥

आदित्यार्करवेभानोभगपूर्णदिवाकर॥  
नमस्तेसर्वतत्त्वज्ञसर्वपापविवर्जित॥८॥

प्रसीदमेजगन्नाथहंसानघदिवस्पते॥  
संसारार्णवमग्नानांत्राहिदेववृषध्वज॥९॥

पुत्रोऽहंतवदेवेशद्वितीयोब्राह्मणोऽनघ॥  
पितेवपुत्रस्यरवेदेहिकामाञ्जगत्पते॥१०॥

विष्णोर्वचनमाकर्ण्यहर्षमाप्यदिवाकरः॥  
उवाचकुरुशार्दूलहर्षगद्गदयागिरा॥११॥

साधुकृष्णमहाबाहोतुष्टोऽहंतवकेशव॥  
निशम्यतेपराभक्तिःश्रद्धाचपुरुषोत्तम॥१२॥

वरंवरयतस्मात्त्वंवत्सयन्मनसेच्छासि॥  
वरदोऽहमनुप्राप्तोभक्त्याक्रांतस्तवानघ॥१३॥

निशम्यवचनंभानोर्विष्णुर्भक्त्यासमन्वितः॥  
कृतांजलिपुटोभूत्वाइदंवचनमब्रवीत॥१४॥

कृतकृत्योऽस्मिदेवेशनास्तिधन्यतरोमम॥  
यस्यमेभगवंस्तुष्टोवरदस्त्वंगतःस्वयम्॥१५॥

यदितुष्टोममविभूक्त्तयाक्रीतोमयायदि॥  
प्रयच्छत्वचलांभक्तिंयथाशत्रुपराजयम्॥१६॥

तथाममवरंदेहिसर्वारातिविनाशनम्॥  
ममस्थानंचपरमंसर्वलोकनमस्कृतम्॥१७॥

लोकानांपालनेयुक्तिंवलंवीर्यंयशःसुखम्॥  
एवमुक्तोरविर्भक्त्याविष्णुनावाक्यमुत्तमम्॥१८॥

उवाचकुरुशार्दूलजगत्सन्नादयन्निव॥  
साधुसाधुमहाबाहोब्रह्मणस्त्वंजघन्यजः॥१९॥

हरस्यअग्रजश्चापिसर्वदेवनमस्कृतः॥  
भक्तश्चापिममात्यंतंब्रह्मण्यश्चसदानघ॥२०॥

तस्मात्तवाचलाभक्तिर्भविष्यतिममोपरि॥  
एतदेवमहव्द्योमचक्रंतेप्रभविष्यति॥२१॥

सर्वायुधवरंवीरसर्वारातिविनाशनम्॥  
तथास्थानंचपरमंसर्वलोकनमस्कृतम्॥२२॥

इत्थंभानोर्वरंप्राप्यहरिर्देवोजगत्पतिः॥  
महाप्रसादमित्युक्त्वाजगामशिरसामहीम्॥२३॥

भास्करोऽपिवरंदत्वाकेशवस्यामितौजसः॥  
जगामाशुमहाराजस्वपुरंविबुधाधिपः॥२४॥

लोकानांपालनेशक्तिंबलंवीर्यंयशःसुखम्॥  
दत्वाकृष्णस्यदेवेशस्तथान्यमपिकांक्षितम्॥२५॥

एवंब्रह्मादयोदेवाःपूजयित्वादिवाकरम्॥  
शक्तिमंतोबभूवुस्तेसर्गादीनांप्रवर्तने॥२६॥

इतितेकथितंपुण्यमाख्यानंपापनाशनम्॥  
त्रिदैवत्यमुपाख्यानंत्रैसुरंलोकपूजितम्॥२७॥

स्तोत्रत्रयसमायुक्तंधर्मकामार्थसाधनम्॥  
धर्म्यंस्वर्ग्यंतथापुण्यमारोग्यंधनधान्यदम्॥२८॥

यइदंशृणुयान्नित्यंपठेत्स्तोत्रत्रयंचयः॥  
सोऽग्नेयंयानमारूढोयातिभानोःपरंपदम्॥२९॥

अपुत्रोलभतेपुत्रमधनोधनमश्रुते॥  
विद्यार्थीलभतेविद्यांप्रसादाद्भास्करस्यतु॥३०॥

तेजसारविसंकाशंप्रभयापृश्निसन्निभम्॥  
मोदतेसुचिरंकालंज्ञानिनामुत्तमोभवेत्॥३१॥

इति श्रीभविष्येमहापुराणेब्राह्मेपर्वणिसप्तमीकल्पेसौरधर्मेत्रैसुरोपाख्यानवर्णनंनामषट्पंचाशदुत्तर- शततमोऽध्यायः॥१५६॥छ॥

**॥शतानीकउवाच॥**

एतन्मेकौतुकंब्रह्मन्यद्वरंब्रह्मणेरविः॥  
दत्तवांस्तवपुत्रत्वमन्वयेकश्यपस्यतु॥१॥

यास्यामिद्विजशार्दूलप्रपन्नतिमिरापह॥  
एतन्मेमहदाश्चर्यंशंसभूमिंकथंव्रजेत्॥२॥

देवादीनांप्रणेतायोयोभुविप्रसवोविभुः॥  
सकथंभूतलेव्योमजन्यभावंगमिष्यति॥३॥

किमर्थंदिव्यमात्मानंजन्मनेसनियोक्ष्यसि॥  
यश्चक्रंवर्तयत्येकोब्रह्मादीनांमनोरमम्॥४॥

सजन्मनिकथंपुण्यांबुद्धिंचक्रेविदांवर॥  
गोपायनंयत्कुरुतेजगतःसर्वलौकिकम्॥५॥

गोभिःपालयतेकृत्स्नमात्मनोयःस्वयंरविः॥  
महाभूतानिभूतात्मायश्चकारदधारच॥६॥

अगर्भःसकथंगर्भमुदरेयाचतेविभुः॥  
येनगोभिःसमाक्रांताविप्रलोकाश्चतुर्दश॥७॥

स्थापिताजगतोमार्गास्त्रिवर्गप्रवरास्त्रयः॥  
योऽतकालेजगत्पीत्वाकृत्वावज्रमयवपुः॥८॥

लोकमेकार्णवंचक्रेदृश्यतेस्वेनकर्मणा॥  
यःपुराणेपुराणात्मातेजसांरूपमास्थितः॥९॥

अपिसृष्ट्वाद्विजश्रेष्ठयःससर्जवसुंधराम्॥  
चकारचपुरायश्चत्रैलोक्यमिदमव्ययः॥१०॥

ददौकृत्वावसुमतींसुराणांसुरसत्तमः॥  
यःस्थितोह्यनलंपीत्वासंवत्सरमयश्चयः॥११॥

पातालस्थोर्णवरसंमध्यतोयमयंहविः॥  
सहस्रशिरसंदेवंसहस्राक्षंसहस्रशः॥१२॥

सहस्रचरणंब्रह्मन्यमाहुर्वैयुगेयुगे॥  
मुखाद्यस्यसमुत्पन्नोवेधालोकपितामहः॥१३॥

हरिश्चवक्षसोयस्थललाटाद्यस्यशंकरः॥  
येनतेनिहतादैत्यानंदेहानामनामतः॥१४॥

ब्रह्मादीनांदुराधर्षोयःसदाविघ्ननाशनः॥  
सर्वदेवमयंकृत्वासर्वायुधधरंवपुः॥१५॥

एकचक्ररथारूढोगरुडाग्रजसारथिः॥  
करांतेयोजगत्सर्वंसदानवसराक्षसम्॥१६॥

प्रकाशतममस्पृष्टंवपुर्यस्यसदाद्विज॥  
पूर्वांदिशंगतोनित्यमुदयाचलमक्रमम्॥१७॥

नाशयेद्यस्तुसततंतमोलोकस्यशांतये॥  
नाशयित्वातमोयस्तुक्रियाःसर्वाःप्रवर्तयेत्॥१८॥

योक्त्राणिदक्षिणादीक्ष्यमुशलोलूखलानिच॥  
गार्हपत्येनविधिनातद्वद्धार्येणकर्मणा॥१९॥

अग्निमाहवनींचैववेदिंचैवकुशंस्रुचम्॥  
प्रोक्षणीयव्रतंचैवअवभृथंतथैवच॥२०॥

सर्वानिमांश्चयश्चक्रेहव्यभागप्रदान्मुखे॥  
हव्यादांश्चसु

रान्यज्ञेक्रव्यादांश्चपितृृनपि॥२१॥

भागार्थेमधुधानायचक्रेयोयज्ञकर्मणि॥  
पूषणंचसुतं सोमं पवित्रामरणोमपि॥२२॥

यज्ञियानिचद्रव्याणियज्ञांश्चापिसऋत्विजः॥  
सदस्यान्यजमानांश्चमेधाविनस्तथोत्तमान्॥२३॥

विवभाजपुरासर्वंपारमेष्ठ्येन कर्मणा॥  
युगानुरूपोयः कृत्वालोकाननुवरंक्रमात्॥२४॥

क्षणान्कलाश्च काष्ठाश्चकालवैकल्यमेवच॥  
मुहूर्तास्तिथयोमासाः पक्षाः संवत्सरास्तथा॥२५॥

ऋतवः कालयोगाश्चप्रमाणंविविधंनृषु \।\।  
आयुः क्षेत्राण्यपचयोपचयांश्चैवयोऽकरोत्॥२६॥

सृष्टालोकास्त्रयोनंतायेनज्ञानेनवर्त्मना॥  
सर्वभूतगणाः सृष्टाः सर्वभूतात्मनासदा॥२७॥

प्रणामत्रयपूर्वेणयोगेनरमतेचयः॥  
योगतागति पोतेनत्रातास्तिजगदीश्वरः॥२८॥

योगतिर्वृषयुक्तानांगतिर्योऽपापकर्मणाम्॥  
चातुर्वर्ण्यप्रभावश्ववपुत्रस्यरक्षिता॥२९॥

धातुवैद्यस्ययोवेत्ता चतुराश्रम संश्रयः॥  
दिगंबरानुभूतश्चवायुर्वायुविभावनः॥३०॥

अग्नीषोमात्मकंज्योतियोगीशक्षणदांतकः॥  
यः परं श्रूयते ज्योतिर्यः परं भूयते तपः॥३१॥

यं परं परमं प्राहुः परमात्मानमच्युतम्॥  
ब्रह्मादिभिः स्तुतो देवोयश्वदेत्यांतकृद्विभुः॥३२॥

युगांतेष्वंत कोयस्तुयश्व लोकांत कोत्तमः॥  
सेतुयाँलोकसेतूनांमध्येयोमध्यकर्मणाम्॥३३॥

वेत्तायोवेदविदुषां प्रभुर्यः प्रभुविष्णुनाम्॥  
सौम्यभूतस्तु सौम्यानामग्निभूतोग्निवर्चसाम्॥३४॥

मानुषाणांमनोभूतस्तपोभूतस्तपस्विनाम् \।\।  
विनयोनयवृत्तीनांत जस्तेजस्विनामपि॥३५॥

विग्रहविग्रहाणां च गतिर्गतिमतामपि॥  
आकाशप्रसवोवायुवयुः प्राणोहुताशनः॥३६॥

देवाहुतिप्रदानोद्यत्प्राणाग्निस्तमनाशनः॥  
रसादिशोणितं भवतिशोणितान्मांसमुच्यते॥३७॥

मांसान्मजावसोर्जन्ममज्जनोस्थीनिजन्मतः॥  
अस्थिमज्ज्ञः समभवत्ततोवैशुक्रमादिशेत्॥३८॥

शुक्राद्रसमभवद्रसमूलन कर्मणा॥  
तत्रापःप्रथमोभागः ससौम्योरा शिरुच्यते॥३९॥

ततःक्ष्मासंभवाज्ञेयाद्वितीयाराशिरुच्यते॥  
शुकंसोमात्मकं विद्यादात्मरूपं यदात्मकम्॥४०॥

भवोरसात्मकस्तेषांवीर्यंचशशिपावकम् \।\।  
कफवर्गे भवेच्छुक्रंपित्तवर्गेचशोणितम्॥४१॥

कफस्यपृथिवीस्थानंपित्तं नाभौप्रतिष्ठितम्॥  
देवस्यमध्यहृदयंस्थानंतुमनसःस्मृतम्॥४२॥

नाभिकोष्ठांतरस्थं तुतत्रदेवो दिवाकरः॥  
मनः प्रजापतिर्ज्ञेयः कफः सोमोविभाव्यते॥४३॥

पित्तमग्निःस्मृतोयस्मादग्नीषोमात्मकं जगत्॥  
एवंप्रवर्तितेगर्भेवर्धतेऽबुदसन्निभे॥४४॥

**वायुप्रवेशं संचक्रे संगतः परमात्मना॥  
ततोंऽगा**

निविसृजतेविभर्तिपरिवर्तयन्॥४५॥

प्राणोऽपानःसमानश्चउदानोव्यानएवच॥  
प्राणस्यप्रथमंस्थानंवर्धयन्परिवर्तते॥४६॥

अपानंपश्चिमेकायउदानोर्ध्वंशरीरगः॥  
व्यानोऽथव्यापकोदेहेसमानःसन्निवर्तते॥४७॥

भूतावाप्तिस्ततस्तस्यजायतेंद्रियगोचरा॥  
पृथिवीवायुराकाशआपोज्योतिश्चपंचमः॥४८॥

तस्येंद्रियाणिपिष्टानिस्वंस्वंयोगंप्रचक्रमे॥  
पार्थिवंदेहमाहुस्तुप्राणात्मानंचमारुतम्॥४९॥

निद्राह्याकाशयोनिश्चजलाश्रयेप्रवर्तते॥  
ज्योतिश्चक्षुषितज्जन्मतदंशस्तामसःस्मृतः॥५०॥

ग्रामाश्चविषयश्चैवयस्यवीर्यंप्रवर्तितम्॥  
एवंयोसृजतेलोकान्सदेवासुरमानवान्॥५१॥

सकथंदेवदेवेशोगर्भमेष्यतिचांशुमान्॥  
यथोदरमदित्यास्तुयःस्वयंचाविशत्पुरा॥५२॥

एवंमेसंशयोब्रह्मन्नेषमेविस्मयोमहान्॥  
कथंरविर्ययौगर्भभावंद्विजवरेतिमे॥५३॥

आश्चर्यंपरमंपृच्छेत्वामहंभास्करस्यवै॥  
भानोरुत्पत्तिमाश्चर्यंहृदिमेपरिवर्तते॥५४॥

एतदाश्च

र्यमाख्यानंकथयस्वमहामुने॥  
प्रत्याख्याहिबलंवीर्यंभानोरमिततेजसः॥५५॥

इति श्रीभविष्येमहापुराणेब्राह्मे पर्वणि सप्तमीकल्पे सौरधर्मे सूर्यावतारकथा प्रस्ताव वर्णनं नामसप्तपंचाशदुत्तरशततमोऽध्यायः॥१५७॥छ॥

**॥सुमंतुरुवाच॥**

प्रश्नभारोमहांस्तातत्वयोक्तोरश्मिमालिनि॥  
यथाशक्तितुवक्ष्यामिश्रूयतांभानवंयशः॥१॥

भानोःप्रभावश्रवणेयस्यतेमतिरुत्थिता॥  
हंतभानोःप्रवृत्तिंचशृणुदिव्यांमयेरिताम्॥२॥

सहस्राक्षंसहस्राक्षंसहस्रकिरणंचयत्॥  
सहस्रशिरसंदेवंसहस्रकरमव्ययम्॥३॥

सहस्रजिह्वंभास्वंतंसहस्रमुकुटंप्रभुम्॥  
सहस्रदंसहस्रारिंसहस्रभुजमव्ययम्॥४॥

सवनंभवनंचैवहव्यंहोतारमेवच॥  
पात्राणिसमतीतानिवेददीक्षाचरुंशुभम्॥५॥

श्रोत्रियंशूर्पमुशलंप्रोक्षणंदक्षिणायनम्॥  
अध्वर्युंसामगंविप्रंसदस्यसदनंतथा॥६॥

यूपंसमित्स्रुवंदर्वीमुसलोलूखलानिच॥  
प्राग्वासंजयभूतिंचहोतारंचयनंचयत्॥७॥

रहस्यानिप्रमाणानिस्थावराणिचराणिच॥  
प्रतिष्ठितानिदार्ढ्यंचस्थंडिलानिकुशांस्तथा॥८॥

मंत्रयज्ञवहंवह्निभागंभार्गवमेवच॥  
अग्रेभुजीसोमभुजांयच्चत्रिषुउदाहृतम्॥९॥

आयुर्वेदविदोविप्रायजंतेशाश्वतंविभुम्॥  
तस्यभानोःसुरेशस्यवीरचंदनमालिनः॥१०॥

प्राहुर्भावसहस्राणिसमतीतान्यनेकशः॥  
भूयश्चैवभविष्यंतिविनश्यंतिदिनेदिने॥११॥

यत्पृच्छसिमहाराजपुण्यांदिव्यांकथांशुभाम्॥  
यदर्थंंभगवान्भानुःकश्यपस्यसुतोऽभवत्॥१२॥

तत्तेऽहंसंप्रवक्ष्यामिशृणुसर्वमशेषतः॥  
हितार्थंसर्वमर्त्यानां

लोकानांप्रभवायच॥१३॥

बहुशःसर्वभूतात्मास्वयंसमभिजायते॥  
तथासमभवद्देवःकश्यपस्यादितेःसुतः॥१४॥

तुष्टोदत्वापरंवीरविरंचस्यमहात्मनः॥  
यंयंजनयतेपुत्रमदितिःकश्यपाद्विभोः॥१५॥

ससयातिविनाशंवैतत्क्षणादेवभारत॥  
दृष्ट्वासुतान्नश्यमानान्पुत्रशोकान्विताऽदितिः॥१६॥

जगामकश्यपाभ्याशेशोकव्याकुलितेक्षणा॥  
सापश्यत्तंचमारीचंमुनिंदीप्तंतपोनिधिम्॥१७॥

आद्यंदेवगुरुंविप्रंदिव्यंत्रिषवणांबुभिः॥  
तेजसावह्निसंकाशंसौरंवृकसमप्रभम्॥१८॥

न्यस्तदंडश्रियायुक्तंबद्धकृष्णाजिनांबरम्॥  
वल्कलाजिनसर्वांतंप्रदीप्तंब्रह्मवर्चसम्॥१९॥

हुताशमिवदीप्यंतंतपंतमिवभास्करम्॥  
अथादितिदृश्चष्ट्वैवंभर्तारममितौजसम्॥२०॥

शोकगद्गदयावाचाइदंवचनमब्रवीत्॥  
किमर्थंभगवान्देवोनिरुद्योगस्तुतिष्ठति॥२१॥

जातोजातोहिमेपुत्रःसद्यएवविनश्यति॥  
श्रुत्वातुवचनंतस्याःकश्यपोऋषिसत्तमः॥२२॥

चकारगमनेबुद्धिंब्रह्मलोकगतिंप्रति॥  
सगत्वाब्रह्मभवनंनानाभावसमन्वितम्॥२३॥

तद्वाक्यमुक्तंतंसर्वंयदुक्तंतस्यजायया॥  
कश्यपस्यवचःश्रुत्वाकंजजोवाक्यमब्रवीत्॥२४॥

पुत्रगच्छामसदनंभानोःपरमदुर्लभम्॥  
इत्युक्त्वायानमारुह्यआग्नेयंपद्मलोचनः॥२५॥

वेधाजगामभवनमादित्यस्यमहात्मनः॥  
अदितिःकश्यपोब्रह्माजग्मुर्विपुलमाश्रिताः॥२६॥

तेमुहूर्तेनसंप्राप्ताःसूर्यलोकंसुवर्चसम्॥  
दिव्यकामगमैर्यानैर्यथार्हकुरुनंदन॥२७॥

आदित्यंप्रष्टुमिच्छंतितेजसांराशिमुत्तमम्॥  
गच्छंतस्तेचविस्तीर्णामादित्यस्यपरांसभाम्॥२८॥

षटूपदोद्गीतनिनदांसामगैस्तुसमीरिताम्॥  
क्रतवोबह्वृचमुखाःप्रोक्ताःपुण्यवदक्षराः॥२९॥

तुष्टुवुःपुरुषव्याघ्रंविततेषुचकर्मसु॥  
यज्ञसंधौवेदविदांपदक्रमविदांतथा॥३०॥

घोषेणपरमर्षीणांसर्वंतत्रनिनादितम्॥  
यज्ञसंस्तवविद्भिश्चशिक्षावद्भिस्तथाद्विजैः॥३१॥

अष्टादशपुराणज्ञैःसर्वविद्याविशारदैः॥  
मीमांसाहेतुवादज्ञैःसर्ववादविशारदैः॥३२॥

लोकायतिकमुख्यैश्चतुष्टुवुःसूर्यमीरितम्॥  
तत्रतत्रचविप्रेंद्रानियताःशंसितव्रताः॥३३॥

जपहोमपरान्योग्यान्ददृशुःकश्यपादयः॥  
तस्यांसभायामास्तेसरश्मिमालीदिवाकरः॥३४॥

सुरासुरगुरुःश्रीमाञ्छुशुभेवीरमायया॥  
उपासतेचतत्रैवप्रजानांपतिमीश्वरम्॥३५॥

दक्षःप्रचेताःपुलहोमरीचिश्चद्विजोत्तमः॥  
भृगुरत्रिर्वसिष्ठश्चगौतमोनारदस्तथा॥३६॥

दिव्यआत्मांतरिक्षंचवायुस्तेजोबलंमही॥

शब्दःस्पर्शः

स्वरूपंचरसगंधैस्तथैवच॥३७॥

प्रकृतिश्चविकाराश्चयच्चान्यत्कारणंमहत्॥  
सांगोपांगाश्चचत्वारोवेदालोकपतेतथा॥३८॥

लवाश्चऋतवश्चैवसंकल्पप्रणवास्तथा॥  
एतेचान्येचबहवोभानुमंतउपासते॥३९॥

अर्थोधर्मश्चकामश्चमोक्षश्चसविशेषतः॥  
द्वेषोहर्षश्चमाहेश्चमत्सरोमानएवच॥४०॥

वृकोविष्णुसुतःपुत्रःपुष्पजोधिषणस्तथा॥  
माहेश्वरस्तथासौरोविटपोविकचस्तथा॥४१॥

मारुतोविश्वकर्माचअश्विनावन्यवाहनौ॥  
एवमुक्तःसुवचनैर्भानुनाप्रभविष्णुना॥४२॥

जगामकश्यपोवीरसहादित्यास्वमाश्रमम्॥  
अदितिर्देवमाताचतंगर्भंनिर्दधेस्वयम्॥४३॥

भूतात्मानंमहात्मानंदिव्यवर्षसहस्रकम्॥  
पूर्णेवर्षसहस्रेतुप्रवृत्तोगर्भउत्तमः॥४४॥

सुराणांशरणंदेवश्चासुराणांविनाशनः॥  
गर्भस्थेनतुतेनैवपरित्रातःसुतस्तथा॥४५॥

आददानस्तुतेजांसित्रैलोक्यस्यतनराधिप।  
तस्मिञ्जतेतुदेवेशेत्रैलोक्यस्यसुखावहे॥४६॥

प्रसार्यदैत्यसंघांश्चसुराणांनादवर्धने॥  
अभवत्परमानन्दःसर्वेषांतत्रतस्थुषाम्॥४७॥

 इति श्रीभविष्येमहापुराणेब्राह्मेपर्वणिसप्तमीकल्पेसौरधर्मेषु सूर्योत्पत्तिर्नामाष्टपंचाशदुत्तरशत-तमोऽध्यायः॥१५८॥ छ॥

॥सुमंतुरुवाच॥

दक्षःप्रजापतिश्चैवनमस्कारंचकारहं॥  
विद्योतमानवपुषासर्वाभरणभूषितः॥१॥

उपातिष्ठतदेवेशंभानुंचर्षिगणैःसह॥  
ततोगंधर्वमुख्येषुप्रणदत्सुविहायसि॥२॥

बहुभिःसहगंधर्वैःप्रगायत्सुमहीपते।  
एवंतेदेवगंधर्वाउपागायंतभक्तितः॥३॥

उत्पन्नंद्वादशात्मानंभास्करंवारितस्करम्॥  
इंद्रोविवस्वान्पूषाचत्वष्टाचसवितातथा॥४॥

भगोंऽशुमानर्यमार्कःपृश्निर्मार्तंडएवच।  
इत्येकादशएवैतेद्वादशोविष्णुरुच्यते॥५॥

एवंद्वादशधाजातमंशुमंतंमहाद्भुतम्॥  
स्तुवंतिदेवताःसर्वेगताश्चतरसामहीम्॥६॥

मृगव्याधश्चसर्वश्चमृगांकांकोमहायशाः॥  
अजैकपादहिर्बुध्न्यःपीतःकांचःपरंतपः॥७॥

दमनश्चेश्वरश्चैवकपालीचविशांपते॥  
स्थाणुर्भगश्चभगवान्नुद्रश्चैतेऽवतस्थिषुः॥८॥

अश्विनौवसवश्चाष्टौगरुडश्चमहाबलः॥  
विश्वेदेवाश्चसाध्याश्चतस्थुःप्रांजलयोनृप॥९॥

नागराजोमहाराजवासुकिःप्रांजलिःस्थितः॥  
अन्येचबहवोनागाराक्षसाश्चमहाबलाः॥१०॥

तार्क्ष्यश्चारिष्टनेमिश्चगरुडश्चमहाबलः॥  
अरुणश्चारुणिश्चैवतत्रप्रांजलयःस्थिताः॥११॥

पितामहश्चभगवान्स्वयमागम्यलोककृत्॥  
प्राहदेवगुरुःश्रीमान्त्सुरैःसर्वैर्महर्षिभिः॥१२॥

यस्मात्प्रेक्षयतेसर्वंप्रभविष्णुःसनातनः॥  
तस्माल्लोकेश्वरःश्रीमान्विवस्वांश्चभव

त्विति॥१३॥

देवदानवयक्षाणांगंधर्वोरगरक्षसाम्॥  
यस्मादयमादिदेवस्तस्मादादित्यएवाहि॥१४॥

एवमुक्त्वातुभगवान्सार्धंदेवर्षिभिःप्रभुः॥  
नमस्कृत्वासुसंपूज्यययौतत्सदनंप्रति॥१५॥

यागतिर्यज्ञशीलानांयागतिःपुण्यकर्मिणाम्॥  
यागतिःसिद्धयोगानांयागतिश्चमहात्मनाम्॥१६॥

यस्याष्टगुणमैश्वर्यंसमभूद्देवसत्तमम्॥  
यंप्राप्यशाश्वतंविप्रानावर्तंतभवार्णवे॥१७॥

वालखिल्यादयोयेचसर्वाश्रमनिवासिनः॥  
सेवंतेयंयतात्मानोदुश्चरंव्रतमास्थिताः॥१८॥

योऽनंतइवनागेषुयस्यतेसर्वयोगिनः॥  
सहस्रमूर्धारक्ताक्षःशेषादिभिरनुत्तमैः॥१९॥

योयज्ञइतिविप्रेंद्रैरर्च्यतेसुखमीप्सुभिः॥  
सर्वेचयंयतप्राणाध्यायन्तिब्रह्मरूपिणम्॥२०॥

यंवेदवेदागायंतिवेत्तारंयज्ञदायिनम्॥  
तंपुत्रंद्वादशात्मानंकश्यपःप्राप्यसत्तमम्॥२१॥

मुदंलेभेसहादित्यासुखंचपरमंविभो॥  
लोकश्चमुमुदेसर्वोराक्षसाभयमाप्नुवन्॥२२॥

मधुपगलोमहाबाहुः कंबुग्रीवोहसन्निव।  
इंगुदीबद्धमुकुटोदिशःप्रज्वलयन्निव॥२३॥

सउवाचमहातेजाःकश्यपंचर्षिसत्तमम्॥  
एषोहंतवपुत्रत्वंगतोगर्भस्यसिद्धये॥२४॥

दत्वावरंपुराविप्रविरंचस्यमहात्मनः॥  
तस्मात्त्वमृषिशार्दूलकुरुसृष्टिमनौपमाम्॥२५॥

एवमाराध्यदेवेशंब्रह्मासृष्टिमवाप्तवान्॥  
आराध्यकश्यपश्चापिभास्करंसुतमाप्तवान्॥२६॥

इतिश्रीभविष्येमहापुराणे ब्राह्मपर्वणिसप्तमीकल्पेउभयसप्तमीमाहात्म्येसूर्यावतारवर्णनं नामैकोनषष्ट्युत्तरशततमोऽध्यायः॥१५९॥छ॥

**॥शतानीकउवाच॥ ॥**

अहोदेवस्यचरितंभास्करस्यत्वयोदितम्॥  
ब्रह्मादयोऽपियोनित्यंपूजयंतिविधानतः॥१॥

ब्रह्माविष्णुःसुराब्रह्मंस्तमाराध्य दिवाकरम्॥  
ददृशुस्तस्यकिंभूतरूपंयत्तन्महाद्भुतम्॥२॥

**सुमंतुरुवाच॥ ॥**

आराध्यदेवमीशानंभास्करंसूतिवाचकम्॥  
कविष्णूकुरुशार्दूलजग्मतुस्तौहिमाचलम्॥३॥

गोपतेरंतिकंवीरप्रहृष्टौविभुदर्शने॥  
कुदेंदुसंनिभंद्रष्टुंकंजजश्चाच्युतश्चतौ॥४॥

ददृशतुर्महात्मानंचंद्रार्धकृतशेखरम्॥  
पूजयंतंविवस्वंतंभास्वरंवीरवन्नृप॥५॥

अर्च्योचतुर्महात्मानंकविष्णूतंत्रिलोचनम्॥  
भोभोभीमसुरज्येष्ठपश्यावामिहचागतौ॥६॥

श्रुत्वोवाचतयोर्वाक्यंकंजजस्याच्युतस्यच॥  
प्रणम्यशिरसाभूमौकृतापूजाविधानतः॥७॥

उवाचमधुरंवाक्यंशिक्षाक्षरसमन्वितम्॥  
हर्षगद्गदयावाचादिशःसन्नादयन्निव॥८॥

किमाराध्यरविंप्राप्तौसर्वदेववरंविभुम्॥  
कथ्यतांनिखिलंदेवौपरमंकौतुकंमम॥९॥

दृष्टवंतौपरंकिंचिद्रूपंदेवस्यशंकरम्॥  
अव्यय

स्याप्रमेयस्यभानोरमिततेजसः॥१०॥

निशम्यवचनंवीरशंकरस्यमहात्मनः॥  
ऊचतुस्तौमहात्मानौकविष्णूदेवसत्तमौ॥११॥

नतत्पश्यावहेरूपंयत्तत्परममद्भुतम्॥  
आराधयितुमेवापिह्यागतौतेंऽतिकंचतम्॥१२॥

तस्मादाराधयामोहिएकीभूयविभावसुम्॥  
गत्वोदयगिरिंपुण्यंपर्वतंकनकोज्ज्वलम्॥१३॥

श्रुत्वातुवचनंवीरकंजजाच्युतयोर्हरः॥  
तथेत्याहमहाबाहोहर्षादुत्फुल्ललोचनः॥१४॥

अथतेराजशार्दूलविविगोगतयोनृप॥  
जग्मुस्तेपर्वतश्रेष्ठमुदयाचलमाशुवै॥१५॥

तमासाद्यनगंपुण्यंशृंगैस्त्रिभिरलंकृतम्॥  
नानाधातुपिनद्धांगंनानाधातुविभूषितम्॥१६॥

आराधनायविधिवद्यत्नंचक्रुर्विभावसोः॥  
स्तुवन्तस्तेसमर्चंतोध्यायंतश्चविभावसुम्॥१७॥

**दिव्यवर्षसहस्रांतेतपंतःसंस्थितानगे॥  
पद्मासनगतोब्रह्माध्यायमानोदिवाकरम्॥१८॥**

स्थाणुवत्संस्थितोभूमावूर्ध्वबाहुस्त्रिलोचनः॥  
पंचाग्निभजमानस्तुस्थितोविष्णुरवाक्छिराः॥१९॥

एवंवर्षसहस्रांतेतपश्चक्रुःसुदारुणम्॥  
आराधयंतोविधिवद्गोपतिंपुत्रमालिनम्॥२०॥

अथब्रह्मेशविष्णूनांकुर्वतांतउत्तमम्॥  
तुतोषभगवान्भानुरुवाचचमहीपते॥२१॥

ब्रह्मञ्छंभोहरेब्रूतमत्तःकिमभिवांछथ॥  
तुष्टोहंभवतांदातुमिहायातोवरंस्वयम्॥२२॥

**॥ सुमंतुरुवाच॥**

निशम्यवचनंभानोःशांतंहृद्यंमनोरमम्॥  
प्रणम्यशिरसाऽकेशाइदंवचनमब्रुवन्॥२३॥

कृतकृत्यावयंसर्वेप्रसादात्तवगोपते॥  
त्वामाराध्यपुरादेवत्वत्तःप्राप्यवरंशुभम्॥२४॥

उत्पत्तिस्थितिनाशानांवयंसर्वेदिवाकर॥  
संभूयेहसमर्थावैत्वत्प्रसादान्नसंशयः॥२५॥

किंत्वेकंदेवदेवेशवरमिच्छामहेविभोः॥  
यत्तेपरमकंरूपंदुर्लभंदुर्दृशंतथा॥२६॥

तस्मादस्माज्जगन्नाथरूपंदर्शयतेऽच्युतम्॥  
सर्वदेवमयंयत्तेयत्त्वयोक्तंपुरानघ॥२७॥

तेषांतद्वचनंश्रुत्वाब्रह्मविष्ण्वीशभाषितम्॥  
दर्शयामासतद्रूपमद्भुतंलोकपूजितम्॥२८॥

अनेकवक्त्रशिरसमनेकाद्भुतदर्शनम्॥  
सर्वेदेवमयंदिव्यंसर्वलोकमयंतथा॥२९॥

भूःपादौद्यौःशिरश्चापितत्राग्नीलोचनेमते॥  
पादांगुल्यःपिशाचाश्चहस्तांगुल्यश्चगुह्यकाः॥३०॥

विश्वेदेवाःस्मृतास्तस्याजंघासंघाःसुरोत्तमाः॥  
यक्षाःकुक्षिषुसंलीनाःकेशाश्चाप्सरसांगणाः॥३१॥

दृष्टिधृष्ट्यश्चविपुलाःकेशावीरांशवःस्मृताः॥  
तारकारोमरूपाणिरोमाणिचमहर्षयः॥३२॥

बाहवोविदिशस्तस्यदिशःश्रोत्रेनराधिप॥  
अश्विनौश्रवणेचास्यनासावायुर्महाबलः॥३३॥

प्रसादश्चक्षमाचैवमनोधर्मस्तथैवच॥  
सत्यमस्याभवद्वा

णीजिह्वादेवीसरस्वती॥३४॥

ग्रीवादितिर्महादेवीतालूरुद्रश्चवीर्यवान्॥  
द्वारंस्वर्गस्यनाभिर्वैमित्रस्त्वष्टापिचंडकम्॥३५॥

मुखंवैश्वानरश्चास्यवृषणौचभगस्तदा॥  
हृदयं भगवान्ब्रह्माह्युदरंकश्यपोमुनिः॥३६॥

पृष्ठेऽस्यवसवोदेवामरुतःसर्वसंधिषु॥  
सर्वच्छंदांसिदशनाज्योतींषिविमलाप्रभा॥३७॥

प्राणोरुद्रोमहादेवः कुक्षौचास्यमहार्णवाः॥  
उदरेचास्यगंधर्वाभुजंगाश्चमहाबलाः॥३८॥

लक्ष्मीर्मेधाधृतिःकांतिःसर्वाविद्याश्चवैकटौ॥  
ललाटमस्यपरमंवयःस्थानंपरात्मनः॥३९॥

सर्वज्योतींषिजानीहितपश्चक्रश्चदेवराट्॥  
तदेतदादिदेवस्यतनौह्याहुर्महात्मनः॥४०॥

स्तनौकुक्षौचवेदाश्चतेष्टौचास्यमखाःस्मृताः॥  
यष्टव्यपशुबंधाश्चद्विजानांवेष्टितानिच॥४१॥

सर्वदेवमयंदृष्ट्वारूपमर्कस्यतेनृप।  
ब्रह्माहरोहरिर्देवाःपरंविस्मयमागताः॥४२॥

प्रणम्यशिरसादेवंवेपमानाधरांगताः॥  
भयगद्रदयावाचाइदंवचनमब्रुवन्॥४३॥

यदेतत्परमंपुण्यमद्भुतंलोकभावनम्॥  
दृष्टंभवद्भिर्देवेंद्राममसर्वजगन्मयम्॥४४॥

एतन्मयाप्रसन्नेनयुष्माकंश्रेयसेऽनघाः॥  
दर्शितंपूजितेनेहयोगिनांयन्महालयम्॥४५॥

**॥ ब्रह्मेशाच्युताऊचुः॥ ॥**

एवमेतन्नसंदेहोयथात्थत्वंदिवस्पते॥  
योगिनामपिदेवेशदर्शनंह्यस्यदुर्लभम्॥४६॥

त्वामाराध्यजगन्नाथंनाप्राप्यमिहविद्यते॥  
तस्मात्पूज्यतमोलोकेनान्योदेवेषुविद्यते॥४७॥

एवमुक्त्वाऽदितेःपुत्रोजगामादर्शनंरविः॥  
ब्रह्मादयोपितेहर्षपरमार्थस्यदर्शनात्॥४८॥

एवंतब्रह्मादयोदेवाः पूजयित्वादिवाकरम्॥  
गतास्तेपरमांसिद्धिंगंधर्वाऋषयस्तथा॥४९॥

इतिश्रीभविष्येमहापुराणेब्राह्मेपर्वणिसप्तमीकल्पेसौरधर्मेषुब्रह्मादीनांसूर्यरूपदर्शनवर्णनंनामषष्ट्युत्तरशततमोऽध्यायः॥१६०॥ ॥छ॥ ॥

**शतानीकउवाच ॥ ॥**

एवमेतद्यथात्थत्वंभास्करोदैवतंपरम्॥  
नास्त्यादित्यसमोदेवोनास्त्यादित्यसमागतिः॥१॥

आदित्यमूलमखिलंत्रैलोक्यंनात्रसंशयः॥  
भवत्यस्माज्जगत्सर्वंसदेवासुरमानुषम्॥२॥

रुद्रेंद्रोपेंद्रकेंद्राणीविप्रेंद्रत्रिदिवौकसाम्॥  
द्युतिर्द्युतिमतांकृत्स्नातेजोऽयंसार्वलौकिकम्॥३॥

सर्वात्मासर्वलोकेशो महादेवःप्रजापतिः।  
सूर्यएवत्रिलोकस्यमूलंपरमदैवतम्॥४॥

ततःसंजायतेसर्वंतत्रैवप्रविलीयते॥  
भावाभावौहिलोकानामादित्यान्निःसृतौपुरा॥५॥

जगज्ज्येष्ठोग्रहोविप्र प्रदीप्तः प्रभवारविः॥  
तत्रगच्छंतिनिधनंजायंतेचपुनःपुनः॥६॥

क्षणामुहूर्तादिवसारात्रिपक्षाश्चकृत्स्नशः॥

मासाः संवत्सराश्चैवऋतवश्चयुगानिच॥७॥

सएपकालश्चाग्निश्चद्वादशात्माप्रजापतिः।  
प्रभासयतिविप्रेंद्रत्रैलोक्यंसचराचरम्॥८॥

तस्मादस्यद्विजश्रेष्ठपूजनेयत्फलंभवेत्॥  
तन्मेब्रूहिप्रयत्नेनप्रसादप्रवणोभव॥९॥

इति श्रीभविष्येमहापुराणेसप्तमीकल्पेबाह्मेपर्वणिसौरधर्मेसूर्यपूजाफलप्रश्नवर्णनंनामै कषष्ट्युत्तर-शततमोऽध्यायः॥१६१॥ ॥छ॥ ॥

**सुमंतुरुवाच॥ ॥**

भानुंप्रतिष्ठाप्यनरःसर्वदेवमयंविभुम्॥  
प्राप्नोत्यमरतांवीरतेजसारविसन्निभः॥१॥

योभानुंद्वेष्टिसंमोहात्सर्वदेवनमस्कृतम्॥  
नरोनरकगामीस्यात्तस्यसंभाषणादपि॥२॥

भानुमिष्टंप्रतिष्ठाप्यसर्वयत्नैर्विधानतः॥  
यत्पुण्यफलमाप्नोतितदेकाग्रमनाःशृणु॥३॥

सर्वयज्ञतपोदानतीर्थदेवेषुयत्फलम्॥  
तत्फलंकोटिगुणितंस्थाप्यभानुंलभेन्नरः॥४॥

योभानुंस्थापयेद्भक्त्याविधिपूर्वंनराधिप।  
सर्वांगमुदितंपुण्यंलभेत्कोटिगुणंनरः॥५॥

मातृजान्पितृजांश्चैवयत्रचोद्वहतोस्त्रियम्॥  
कुलत्रयंसमुद्धृत्यशक्रलोकेमहीयते॥६॥

भुक्त्वातुविपुलान्भोगान्प्रलयेसमुपस्थिते॥  
ज्ञानयोगंसमासाद्यतत्रैवप्रविमुच्यते॥७॥

अथवाराज्यमाकांक्षेज्जायतेसंभवांतरे॥  
सप्तद्वीपसमुद्रायाःक्षितेरधिपतिर्भवेत्॥८॥

यत्कृत्वापार्थिवंव्योम्निअर्चयेत्सर्वदेवकम्॥  
समूलमखिलंतेनत्रैलोक्यंपूजितंभवेत्॥९॥

इहैवधनवाच्छ्रीमान्सोंतेऽर्कत्वमवाप्नुयात्॥  
त्रिसंध्यंकीर्तयेद्व्योमकृत्वार्बिबेनपार्थिवम्॥१०॥

शतैकादशकंयावत्तस्यपुण्यफलंशृणु॥  
अनेनसहदेहेनभानुःसंतिष्ठतेक्षितौ॥११॥

पापहासर्वमर्त्यानांदर्शनात्स्पर्शनादपि॥  
उद्धारयेच्चसंस्थाप्यकुलानामेकविंशतिः॥१२॥

गीर्वाणैःसहितोनित्यंमोदतेदिविसुरवत्॥  
योऽपिपृष्ठमयंव्योमसर्वगंधोपशोभितम्॥१३॥

कुसुमैःसुसुगंधैश्चफलैश्चविविधैर्नृप॥  
भक्षलेह्यरमैश्चैवघृतदीपैरलंकृतैः॥१४॥

नानारत्नसमायुक्तंनानागंधसमन्वितम्॥  
तस्यदक्षिणपार्श्वेतुविन्यसेदगुरुंबुधः॥१५॥

दद्याद्वैपश्चिमेभागेश्रीखंडंचंदनंशुभम्॥  
उत्तरेचंदनंदद्याद्रकंदद्याच्चपूर्वतः॥१६॥

एवंवित्तानुसारेणकृत्वाविभवैविस्तरम्॥  
कृष्णपक्षेतुसप्तम्यांभास्करस्यनिवेदयेत्॥१७॥

सकृदेवतुयःकुर्याद्व्योमंभरतसत्तम॥  
यत्फलंहिभवेत्तस्यतन्मेनिगदतःशृणु॥१८॥

सर्वपापविनिर्मुक्तःसर्वदुःखविवर्जितः॥  
निष्कलःसर्वगोभूत्वाप्रविशेत्परमव्ययम्॥१९॥

तेजसारविसंकाशः प्रभयार्कसमप्रभः॥  
पांसुनाक्रीडमानो

यः कुर्याद्व्योममकार्यतः॥२०॥

सराजन्भवतेराजापर्वतेषुसमंततः॥  
सर्वेषामेवपात्राणांपरंपात्रंविभावसुः॥२॥

एतत्संतारयेद्यस्मादतीवनरकार्णवात्॥  
तस्यपात्रस्यमाहात्म्यंध्रुवमक्षयमादिशेत्॥२२॥

तस्मात्तस्यसदादेयमप्रमेयफलार्थिभिः॥  
रवौदत्तंहुतंजप्तंपूजावबलिंनिवेदयेत्॥२३॥

**अनंतफलमादिष्टंब्रह्मादिभिःसुरोत्तमैः॥**  
**भक्त्यावित्तानुसारेणयः कुर्यादालयंरवेः॥२४॥**

**सोग्नेयंयानमारुह्यमोदतेसहभानुना॥**  
**महाविभवसारोपियः कुर्याद्भक्तिवर्जितम्॥२५॥**

अल्पेमहतिवातुल्यंफलमाढ्य दरिद्रयोः॥  
वित्तशाठ्येनयः कुर्याद्वित्तवानपिमानवः॥२६॥

नसफलमवाप्नोतिप्रलोभाक्रांतमानसः॥  
तस्मात्त्रिभागंवित्तस्यजीवनायप्रकल्पयेत्॥२७॥

**भागद्वयंचधर्मार्थेअनित्यंजीवनंयतः॥**  
**भक्त्याप्रचोदितंकुर्यादल्पवित्तेऽपियोनरः॥२८॥**

महाविभवसारोऽपिनकुर्याद्भक्तिवर्जितः॥  
सर्वस्वमपियोदद्यादर्केभक्तिविवर्जितः॥२९॥

नतेनधर्मभागीस्याद्भक्तिरेवात्रकारणम्॥  
नतपोभिर्विभोरुग्नैर्नचसर्वैर्महामखैः॥३०॥

गच्छेदेकंपुरंदिव्यमर्के भक्तियुतोनृप॥  
रुचिरंशुभशैलोत्थंकुर्याद्यस्तुरवेर्गृहम्॥३१॥

त्रिसप्तकुलसंयुक्तः सूर्यलोकमवाप्नुयात्॥  
यन्मयाकोटिगुणितंकृतंस्यादिष्टकाम्यया॥३२॥

द्विपरार्धगुणंपुण्यंशैलजेऽपिविदुर्बुधाः॥  
मृच्छैलेनसमंज्ञेयंपुण्यमाढ्यदरिद्रयोः॥३३॥

यत्रतत्रगतः कुर्याद्भत्त्यापुण्यंभगालयम्॥  
शैलोत्थमिष्टकाभिर्वादृढदारुमयंशुभम्॥३४॥

सगच्छेत्परमंस्थानंभानोरमिततेजसः॥  
गैरिकंयानमारुह्ययःकुर्याद्धृतभूषणः॥३५॥

क्रीडमानोऽपियः कुर्याद्बालभावेऽर्कमंदिरम्॥  
सोऽर्कलोकमवाप्नोतिविमानवरमास्थितः॥३६॥

पुष्पमालाकुलंदिव्यंधूपगंधादिवासितम्॥  
अप्सरोगणसंकीर्णंसर्वकामसुखप्रदम्॥३७॥

तत्ररूढोमहाराजवत्सरंवृंदमुत्तमम्॥  
उषित्वाभास्करपुरेपूज्यमानस्तुदैवतैः॥३८॥

क्रमादागत्यलोकेऽस्मिम्राजाभवतिधार्मिकः॥  
धर्मार्थकामसंपन्नोयशसाचनराधिप॥३९॥

पश्यन्परिहरञ्जंतून्मार्जन्यामृदुसूक्ष्मया॥  
शनैः संमार्जनंकुर्याच्चांद्रायणफलंभवेत्॥४०॥

अन्यार्थं देहजीर्णायवंध्यायाश्चविशेषतः॥  
रोगार्तेनचभूतानामारोग्यार्थंप्रपूजयेत्॥४१॥

गृहीत्वागोमयंस्वच्छंस्थानेचपतितंशुभे॥  
उपर्युपरिसंत्यज्यप्रत्यग्रंजंतुवर्जितम्॥४२॥

वस्त्रपूतगोमयेनयःकुर्यादुपलेपनम्॥  
पश्येत्तुसुखिताञ्जंतूंश्चाद्रायणशतंलभेत्॥४३॥

यः कुर्यात्सर्वकार्याणिवस्त्रपूतेनवारिणा॥  
समुनिःसमहासाधुः सगच्छेत्परमांगतिम्॥४४॥

क्षरंतिसर्वदानानियज्ञहोमबलिक्रियाः॥  
अक्षरंतुमहादानंसुखदंसर्वदेहिनाम्॥४५॥

नैरंतर्येणयः कुर्यात्पक्षंसंमार्जनार्चनम्॥  
वर्षमेकंशतंदिव्यंसुरलोकेमहीयते॥४६॥

तस्यांतेचचतुर्वेदसुरूपंप्रियदर्शनम्॥  
आद्यःसर्वगुणोपेतोराजाभवतिधार्मिकः॥४७॥

संपर्केणापियः कुर्यान्नरःकर्मभगालये॥  
सोपिसौमनसंगत्वा पुरंक्रीडतिनित्यशः॥४८॥

तावद्भ्रमंतिसंसारेदुःखशोकपरिप्लुताः॥  
नभवंतिरवौभक्त्यायावत्सर्वेऽपिदेहिनः॥४९॥

समासक्तंतथाचित्तंजंतोर्विषयगोचरे॥  
यद्यर्कोऽपिभवेदेवंकोमुञ्चत्येवबंधनात्॥५०॥

यःकुर्यात्कुट्टिमांभूमिंदर्पणोदरसन्निभाम्॥  
नानावर्णविचित्रांचविचित्रकुसुमोज्ज्वलाम्॥५१॥

क्वचित्कलशविन्यस्तांपंकजैरुपशोभिताम्॥  
रम्यांमनोरमांसौम्यामर्कायतनसंसदि॥५२॥

यावद्दंडाभवेद्भूमिःसमंताच्चसुशोभना॥  
तावद्युगसहस्राणिसूरलोकेमहीयते॥५३॥

कारयेच्चित्रशास्त्रज्ञैश्चित्रकर्मार्कमंदिरे॥  
विचित्रंयानमारुह्यचित्रभानोर्गृहंतव्रजेत्॥५४॥

यावत्सदेवरूपाणिग्रहरूपाणिलेखयेत्॥  
तावद्युगसहस्राणिस्वर्गलोकेमहीयते॥५५॥

भवेद्भूमिः समंताच्चयः कुर्यादर्कमंदिरे॥  
आरामावसथादीनांभेदामूलकंफलम्॥५६॥

इति भविष्येमहापुराणेब्राह्मेपर्वणिसप्तमीकल्पेसौरधर्मवर्णनंनामद्विषष्ट्युत्तरशततमोऽध्यायः॥१६२॥

॥छ॥

**सुमंतुरुवाच॥ ॥**

भास्करस्यमहाबाहोभानोरमिततेजसः॥  
स्नानकालेप्रकुर्वीतजयशब्दादिमंगलम्॥१॥

पद्मस्वस्तिकशंखंतुश्रवित्संद्विजसत्तम॥  
हेमरूपादिपात्रेषुकल्पितेगोमयादिभिः॥२॥

नानावर्णकसंयुक्तैरक्षतैस्तिलतंदुलैः॥  
स्वच्छैश्चदधिसंमिश्रैर्यथाशोभंप्रपूरितैः॥३॥

द्रव्यपीठप्रदीपाश्चभूताश्वत्थादिपल्लवैः॥  
औषधीभिश्चमेध्याभिःसर्वबीजैर्यवादिभिः॥४॥

सप्तम्यादिषुसर्वेषुषष्ठयादिषुविशेषतः॥  
शंखभेर्यादिभिःकुर्याद्वाद्यघोषंसुशोभनम्॥५॥

त्रिसंध्यंवेदनिर्घोषंकुर्वीतफलमुत्तमम्॥  
कुर्यान्नीराजनंचैवशंखवादित्रमंगलैः॥६॥

यावन्नीराजनं कुर्यात्पर्वाणिविधिवद्रवौ॥  
तावद्युगसहस्राणिसूरलोके्महीयते॥७॥

कपिलापंचगव्येनकुशवारियुतेनवै॥  
स्नापयेन्मंत्रपूतेनब्रह्मस्नानंहितत्स्मृतम्॥८॥

यस्त्वेकमपिसर्वेब्देब्रह्मस्नानंप्रयच्छति॥  
समुक्तःसर्वपापैस्तुसूर्यलोकेमहीयते॥९॥

कपिलापंचयज्ञेनदधिक्षीरयुतेनच॥  
स्नानंदंशगुणज्ञेयंमहत्पुण्यंनराधिपः॥१०॥

ऋभवोवीरमुद्दिश्यदेहशुद्धिंचशाश्वतीम्॥  
कपिलामाहरेन्नित्यंमुनिदेवाग्निनिर्मिताम्॥११॥

कापिलंयः पिबेच्छू

**द्रोदेवकार्यार्थनिर्मितम्॥**  
**सपच्यतेमहाघोरेसुचिरंनरकार्णवे॥१२॥**

वर्षकोटिसहस्रेणयत्पापंसमुपार्जितम्॥  
घृताभ्यंगेनसूर्यस्यदहेत्सर्वंनसंशयः॥१३॥

कल्पकोटिसहस्रैस्तुयत्पापंसमुपार्जितम्॥  
वज्रस्नानेनतत्सर्वंदहत्यग्निरिवेंधनम्॥१४॥

सप्तम्यांचकृतस्नानःकृत्वासूर्येसकृन्नरः॥  
कुलान्युद्धृत्यसप्तेहसूर्यलोकेमहीयते॥१५॥

वसुहेमादियुक्तंचक्षीरस्नानस्यतत्समम्॥  
सकृदाढकेनपयसायोभानुंस्नापयेन्नरः॥१६॥

**राजतेनविमानेनसोऽर्कलोकेमहीयते॥  
स्नाप्यदध्नासकृद्भानुंसत्रिलोकेमहीयते॥१७॥**

मधुनास्नापयित्वातुशुक्रलोकेमहीयते।  
उद्धृत्यशालिपिष्टेनवायुलोकेषुपूज्यते॥१८॥

स्नानमिक्षुरसेनेहयः सूर्येसकृदाचरेत्॥  
सगोपतिपुरंगच्छेत्सर्वकामसमन्वितः॥१९॥

फलोदकेनयोभानुंसकृत्स्नापयतेनरः।  
उत्सृज्यपापकलिलंपितृलोकेमहीयते॥२०॥

श्रीखंडंवारिणास्नाप्यसकृद्भानुंनराधिप॥  
चंद्रांशुनिर्मलःश्रीमांश्चरेदात्रेयमंदिरे॥२१॥

वस्त्रपूतेनतोयेनयदर्कंस्नापयेत्सकृत्॥  
ससर्वकामतृप्तात्माराकाधिपपुरंव्रजेत्॥२२॥

आपोहिष्ठेतिजप्येनगंगातोयेनभारत॥  
गैरिकेणविमानेनब्रह्मलोकेमहीयते॥२३॥

कर्पूरागुरुतोयेनयोऽर्कंस्नापयतेसकृत्॥  
स्नाप्यभानुंसकृन्मंत्रैः सप्तम्यांसमुपोषितः॥२४॥

सकुलानेकविंशेहउत्तार्यरविमाव्रजेत्॥  
पितॄनुद्दिश्ययोभानुंस्नापयेच्छीतवारिणा॥२५॥

तृप्ताःस्वर्गंव्रजंत्याशुपितरोनरकादपि॥  
भानुंशीतांबुनास्नाप्यधारोष्णपयसासह॥२६॥

स्नाप्यपश्चाद्व्रतेनेशमग्निलोकेमहीयते॥  
एतत्स्नानत्रयंकृत्वापूजयित्वातुभारत॥२७॥

अश्वमेधसहस्रस्यफलंप्राप्नोतिमानवः॥  
मृत्कुंभताम्रकुंभेषुस्नानंशतगुणंमतम्॥२८॥

रौप्येपादोत्तरंपुण्यंदर्शनात्स्पर्शनंपरम्॥  
स्पर्शनादर्चनंश्रेष्ठंघृतस्नानमतःपरम्॥२९॥

इहामुत्रकृतंपापंघृतस्नाननेनश्यति॥  
सप्तजन्मकृतंपापंपुराणश्रवणेनतु॥३०॥

दशापराधांस्तोयेनक्षीरेणतुशतंक्षमेत्॥  
सहस्रंक्षमतेदध्नाघृतेनाप्ययुतंक्षमेत्॥३१॥

नैरंतर्येणयोमासंघृतस्नानंसमाचरेत्॥  
दशैकादशकुलानीहनयेत्सूर्यस्यमंदिरम्॥३२॥

स्नानंपलशतंज्ञेयमभ्यंगंपंचविंशतिः॥  
पलानांद्विसहस्रेणमहास्नानमितिश्रुतिः॥३३॥

घृताभ्यंगंघृतस्नानंभानुंयत्नाद्द्विजोत्तम॥  
येचगोधूमचूर्णैस्तुकषायैर्गर्भसंमितैः॥३४॥

दशधेनुसहस्त्राणियद्दत्वालभतेफलम्॥  
तत्फलंलभतेसर्वमर्कस्योद्वर्तनेकृते॥३५॥

अर्ध्यंपुष्पफलोपेतंयस्त्वकार्यंनिवेदयेत्॥  
सपूज्यः

सर्वलोकेषुअर्कवन्मोदतेदिवि॥३६॥

गंधतोयेनसंमिश्रमुदकाद्द्वादशोत्तरम्॥  
पंचगव्यसमायुक्तमर्ध्यंशतगुणंनृप॥३७॥

योष्टांगगर्ममापूर्यभानोर्मूर्ध्निनिवेदयेत्॥  
दशवर्षसहस्राणिरमतेचार्कमंदिरे॥३८॥

आपःक्षीरंकुशाग्राणिवृतंदधिमधुस्तथा॥  
रक्तानिकरवीराणितथारक्तंचचंदनम्॥३९॥

**अष्टांगएषअर्घोवैब्रह्मणा परिकीर्तितः॥  
सततंप्रीतिजननोभास्करस्यनराधिप॥४०॥**

दातुंवैणवपात्रेणदत्वार्घ्यंययत्फलंलभेत्॥  
तस्माच्छतगुणंपुण्यंमृत्पात्रेणनराधिप॥४१॥

ताम्रार्घ्यपात्रदानेनपुण्यंशतगुणंमतम्॥  
पालाशपद्मपत्राभ्यांताम्रपात्रेफलंलभेत्॥४२॥

रौप्यपात्रेणविज्ञेयंलक्षार्घ्यंनात्रसंशयः॥  
सुवर्णपात्रविन्यस्तमर्घ्यंकोटिगुणंभवेत्॥४३॥

एवंस्नंनार्घ्यनैवैद्यबलिधूपादिषुक्रमात्॥  
पात्रांतरविशेषेणतत्फलंतूत्तरोत्तरम्॥४४॥

रौप्यपात्रप्रदानेनयत्पुण्यंवेदपारगे॥  
ताम्रपात्रप्रदानेनतस्माच्छतगुणंखौ॥४५॥

फलकोटिसुवर्णस्ययोदद्याद्वेदपारगे॥  
सूर्यायरूप्यपात्रंतुततःपुण्यंततोऽधिकम्॥४६॥

सुवर्णपात्रंयोदद्याद्भास्करायमहीपते।  
नशकयंतस्यतद्वकुंपुण्यंपात्रविशेषतः॥४७॥

**तुल्यमेवफलंप्रोक्तंसर्वमाढ्यदरिद्रयोः॥**  
**तयोरभ्यधिकंतस्ययस्त्वकैभावनाधिकः॥४८॥**

विभवेसतियोमोहान्नकुर्याद्विधिविस्तरम्॥  
नैवतत्फलमाप्नोतिप्रलोभाक्रांतमानसः॥४९॥

तस्मान्मंत्रैः फलैस्तोयैश्चंदनाद्यैश्चयत्नतः॥  
तदनंतफलंज्ञेयंभक्तिरेवात्रकारणम्॥५०॥

वर्षकोटिशतंदिव्यं सूर्यलोकेमहीयते॥  
गंधानुलेपनंपुण्यंद्विगुणंचंदनस्यतु॥५१॥

गंधाच्चतुर्गुणंज्ञेयंपुष्पमष्टगुणंनृप॥  
कृष्णागुरुविशेषेणद्विगुणंफलमादिशेत्॥५२॥

तस्माच्छतगुणंपुण्यंकुंकुमस्यविधीयते॥  
चंदनागुरुकर्पू रैः श्लक्ष्णपिष्टैःसकुंकुमैः॥५३॥

भानुंपर्याप्तमालिप्यकल्पकोटिंवसेद्दिवि॥  
सदीव्येत्सुरवृंदेनपुण्यगंधैः प्रलेपनम्॥५४॥

दशवर्षसहस्राणिवीरमित्रपुरेवसेत्॥  
भक्त्यानिवेद्यअर्कायतालवृंतंनराधिप॥५५॥

दशवर्षसहस्राणिवीरलोकेमहीयते॥  
मायूरंव्यजनंदत्वासूर्यायातीवशोभनम्॥५६॥

वर्षकोटिशतंपूर्णंप्रभंजनपुरेवसेत्॥  
पुष्पैररण्यसंभूतैःपत्रैर्वागिरिसंभवैः ॥५७॥

**अपर्युषितनिश्छिद्रैःप्रोषितैर्जंतुवर्जितैः॥**  
**आत्मारामभवैश्चैवपुष्पैःसंपूजयेद्रविम्॥५८॥**

पुष्पजातिविशेषेण भवेत्पुण्यंततोऽधिकम्॥  
तपःशीलगुणोपेतइतिहासविदेद्विजे॥५९॥

दत्त्वादशसुवर्णस्यनिष्कान्यल्लभतेफलम्॥  
करवीरस्यकुसुममर्कायविनिवेदयेत्॥६०॥

लभतेतत्फलंवीरयथाह

**भगवान्रविः॥**  
**एवं पुष्पविशेषेणफलंतदधिकंभवेत्॥६१॥**

ज्ञेयंपुण्यंरसज्ञेनयथास्यात्तन्निबोधमे।  
तदापुष्पसहस्रेभ्यः करवीरंविशिष्यते॥६२॥

बिल्वपत्रसहस्रेभ्यःपद्ममेकंनराधिप।  
वीरपुष्पसहस्रेभ्योबकपुष्पंविशिष्यते॥६३॥

**बकपुष्पसहस्रेभ्योमुद्गरंपरमुच्यते॥**  
**कुशपुष्पसहस्रेभ्यःशमीपत्रंविशिष्यते॥६४॥**

शमीपुष्पसहस्रेभ्योनृपनीलोत्पलंपरम्॥  
सर्वासां पुष्पजातीनांप्रवरंनीलमुत्पलम्॥६५॥

रक्तोत्पलसहस्रेणनीलोत्पलशतेनच ॥  
रक्तैश्चकरवीरैश्चयस्तुपूजयतेरविम्॥६६॥

कल्पकोटिसहस्राणिकल्पकोटिशतानिच॥  
वसेदर्कपुरेश्रीमान्सूर्यतुल्यपराक्रमः॥६७॥

शेषाणांपुष्पजातीनांयत्फलंपरिकीर्तितम्॥  
तत्फलस्यानुसारेणसूर्यलोकेमहीयते॥६८॥

शमीपुष्पंबृहत्याश्चकुसुमंतुल्यमुच्यते॥  
करवीरसमाज्ञेयाजातीविषयपाटला॥६९॥

श्वेतमंदारकुसुमंसितपुष्पंचतत्समम्॥  
नागचंपकपुन्नागमुद्गरस्यसमाःस्मृताः॥७०॥

गंधवंत्यपवित्राणिकुसुमानिविवर्जयेत्॥  
गंधहीनमपिग्राह्यंपवित्र्यंत्कुशादिकम्॥७१॥

सात्विकंतद्धिकुसुममपवित्रंचतामसम्॥  
मुद्गराणिकदंबानिरात्रौदेयानित्वर्यमे॥७२॥

दिवाशेषाणिपुष्पाणित्यजेदुपहतानिच॥  
मुकुलेनार्चयेद्भानुमपक्वंननिवेदयेत्॥७३॥

फलंक्वथितविद्धंचयत्नात्पक्वमपित्यजेत्॥  
अलाभेबतपुष्पाणांपत्राण्यपिनिवेदयेत्॥७४॥

पत्राणामप्यलाभेतुफलान्यापिनिवेदयेत्॥  
फलानामप्यलाभेनतृणगुल्मौषधीन्यपि॥७५॥

औषधीनामभावेतुभक्त्याभवतिपूजितः॥  
प्रत्येकंमुक्तपुष्पेणदशसौवर्णिकंफलम्॥७६॥

यः सुगंधैर्मुक्तपुष्पैः सम्यग्भानुं प्रपूजयेत्॥  
माघासितेऽपिसुमनाः सोऽनंतफलमश्रुते॥७७॥

करवीरैर्महाराजसंयतोभानुमर्चयेत्॥  
सर्वपापविनिर्मुक्तः सूर्यलोके महीयते॥७८॥

अगस्त्य कुसुमैर्भक्त्यायः सकृद्भानुमर्चयेत्॥  
गवांप्रयुतदानस्य फलं प्राप्यादिवंव्रजेत्॥७९॥

मल्लिकोत्पलपद्मैश्चजातीपुन्नागचंपकैः॥  
अशोकश्वेतमंदारकार्णिकारांधुकैस्तथा॥८०॥

करवीरार्ककह्लारशमीतगरकेशरैः॥  
अगस्तिवकपुष्पैस्तुशतपत्रैर्नराधिप॥८१॥

पुष्पैरेतैर्यथालाभंयोनरः पूजयेद्रविम्॥  
सतत्फलमवाप्नोतितदेकाग्रमनाःशृणु॥८२॥

सूर्यकोटिप्रतीकाशैर्विमानैः सर्वकामिभिः॥  
पुष्पमालापरिक्षिप्तैर्गतिवादित्रनादितैः॥८३॥

तंत्रीमधुरवाद्यैश्चस्वच्छंदगमनैर्नृप॥  
सूर्यकन्यासमाकीर्णैर्देवानांचसुदुर्लभैः॥८४॥

दोधूयमानश्चमरैः स्तूयमानःसुरासुरैः॥  
गच्छेदर्कपुरींदिव्यां पत्रचारुचितोभवेत्॥८५॥

**यैस्तैश्चवापिकुसुमै**  

र्जलजैः स्थलजैर्नृप।  
संपूज्यश्रद्धयाभानुमर्कलोकेमहीयते॥८६॥

सूर्यस्योपरियःकुर्याच्छोभनंपुष्पमंडलम्।  
शोभितंपुष्पस्रग्दामैरापीठांतप्रलंबितैः॥८७॥

अत्याश्चर्यमहायानैर्दिव्यपुष्पोपशोभितैः॥  
सर्वेषामुपरिष्टाच्चवसेदर्कपुरेसुखी॥८८॥

अनेकरविविन्यस्तैः सुगंधैःकुसुमैर्गृहम्॥  
यः कुर्यात्पूर्वंकालेतुविचित्रकुसुमोज्ज्वलम्॥८९॥

सपुष्पकविमानेनपुष्पमालाकुलेनतु॥  
पुष्पेतरपुरं दिव्यंगच्छतेनात्रसंशयः॥९०॥

अक्षयंमोदतेकालमतिरस्कृतशासनः॥  
सौरादिसर्वलोकेषुयत्रेष्तंतत्रयातिसः॥९१॥

इतिश्रीभविष्येमहापुराणे ब्राह्मेपर्वणि सप्तमी कल्पेसौरधर्मेषुपुष्पपूजावर्णनं नामत्रिषष्ट्युत्तरशततमोध्यायः॥१६३॥छ॥

॥शतानीकउवाच॥

पुनमें देव देवस्य भास्करस्यमहौजसः॥  
पूजनेयत्फलंप्रोक्तं तन्मे ब्रूहि द्विजोत्तम॥

**॥सुमंतुरुवाच॥**

शृणुत्वंहिमहाराजन्सर्वदंलोकपूजितम्॥  
ब्रह्मेशोपेंद्रदेवानांत्रयाणामपिभारत॥२॥

**सुखासीनंसुरज्येष्ठंमनोवत्यांचतुर्मुखम्॥**  
**प्रणम्यशिरसाभूमौविष्ण्वीशौवाक्यमूचतुः॥३॥**

यएषभगवान्देवःसहस्रकिरणोरविः।  
अस्ययत्पूजनेपुण्यंप्राप्यतेतद्वद्स्वनौ॥४॥

॥ब्रह्मोवाच॥

साधुसाधुजगन्नाथसाधुपृष्टोऽस्मिवामिह॥  
तस्माच्छृणुतएकाग्रोगदतोनिखिलंगमम॥५॥

स्वयमुत्पाद्यपुष्णाणियःसूर्यंपूजयेत्स्वयम्॥  
तानिसाक्षात्प्रगृण्हातितद्भत्त्यासततंरविः॥६॥

यस्त्वारामंरवेःकुर्यादाम्रबिल्वादिशोभितम्॥  
जातीविजयराजार्ककरवीरसकुंकुमैः॥७॥

पुन्नागनागबकुलैरशोकतिलचंपकैः॥  
अगस्तिकदलीखंडैस्तस्यपुण्यफलंशृणु॥८॥

यावद्धिपत्रंकुसुमंबीजंसूतफलानिच॥  
तावद्वर्षसहस्राणिसुरलोकेमहीयते॥९॥

सघृतंगुग्गुलंदद्याद्वाराजन्कंदुरुंतथा॥  
चतुर्वेदिगृहेजन्मप्राप्नोतिसततंसुखी॥१०॥

कृष्णागुरुं च कर्पूरधूपंदत्वादिवाकरम्॥  
नैरंतर्येणयस्तस्यतस्यपुण्यफलं शृणु॥११॥

कल्पकोटिसहस्राणिकल्पकोटिशतानिच॥  
भुक्त्वासूर्यपुरेभोगांस्तस्यांतेक्ष्माधिपोभवेत्॥१२॥

गुग्गुलंघृतसंयुक्तंयक्षोगृहातिशब्दकृत्॥  
यक्षाह्वयस्यदानेनतस्यलोकेमहीयते॥१३॥

कृष्णशौकृष्णसप्तम्यांयःसाज्यंगुग्गुलंदहेत्॥  
सचासौसौरमासाद्यवर्षाणांचदशदश॥१४॥

देवदारुंनमेरुंच श्रीवासंकुंदुरुंतथा॥  
श्रीफलंचास्यसंयुक्तंदग्ध्वाश्रममवाप्नुते॥१५॥

एवंसौगंधिकंरूपंषट्सहस्रगुणोत्तरम्॥  
अगुरुंदशसाहस्रंसघृतंद्विगुणंभवेत्॥१६॥

**अनंतफलदंदैवंसदाकुंदुरुकामुकम्॥**  
**द्विसहस्रपलानांतुमहिषाक्षस्यगुग्गुलोः॥१७॥**

दग्ध्वार्धमविमिश्रस्यसूर्यतुल्यः प्रजायते॥  
शोधयेत्पापसंयुक्तं पुरुषंनात्र

संशयः॥१८॥

**कृष्णागुरुभवंधूपंतुषाग्निरिवकांचनम्॥**  
**योंतःपुरगृहंगंधैः सुगंधैः प्रविलेपयेत्॥१९॥**

कपाटद्वारकुड्यादितिर्यगूर्ध्वंसवेदिकम्॥  
वासयेत्पुष्पमालाभिर्धूपैश्चापि सुगंधिभिः॥२०॥

तस्यपुण्यंयथावत्तुयुवयोर्वच्मिकृत्स्त्रशः॥  
आपूरयन्दिशः सर्वानानागंधसमन्वितैः॥२१॥

कल्पकोटिशतंदिव्यंतेजसावह्निसन्निभः॥  
शक्रवत्प्रज्वलन्देवःसूर्यलोकेमहीयते॥२२॥

तस्यांतेधर्मशेषेणत्रैलोक्याधिपतिर्भवेत्॥  
शतावृतंतुयः कुर्यादेवगंधैर्भगालयम्॥२३॥

ससर्वशर्मसंयुक्तः सूर्यतुल्यपराक्रमः॥  
सूर्यलोकेवसेद्देवोयुवाभ्यांसंप्रपूजितः॥२४॥

तद्वच्छुक्लैश्चसंवीतंपट्टसूत्रैर्विनिर्मितम्॥  
दत्वोपवीतंसूर्यायभवेद्वेदांगपारगः॥२५॥

वासांसिसुविचित्राणिसुरलोकेमहीयते॥  

त्रुटिमात्रंतुयोदद्यादूर्णावस्त्रसपंकजम्॥२६॥

भास्करस्योत्तमांगेषुतस्यपुण्यंब्रवीम्यहम्॥  

इंद्रस्यार्धासनेतिष्ठेद्यावदिंद्राश्चतुर्दश॥२७॥

एवंवित्तानुसारेणएवंज्ञेयंसमासतः॥  

सर्वेषांहेमपात्राणांमुकुटानांचसर्वशः॥२८॥

अर्कपत्रपुटंचूर्णंमधुपर्णसमन्वितम्॥योनिवेदयतेऽर्कायसोऽश्वमेधफलंलभेत्॥२९॥

शालितंडुलप्रस्थस्यकुर्यादन्नंप्तुसुसंस्कृतम्॥  
सूर्यायचचरुंदत्वासप्तम्यांचविशेषतः॥३०॥

संयावंकृशरंपूपंपायसंयावकंतथा॥  
दध्योदनरसालान्नमोदकान्गुडपूपकान्॥३१॥

यावंतस्तंडुलास्तस्मिन्नैवेद्यंपरिसंख्यया॥  
तावद्वर्षसहस्राणिसुरलोकेमहीयते॥३२॥

**गुडखंडकृतानांचभक्ष्याणांविनिवेदने॥  
घृतेनप्लावितानांचदत्वाशतगुणंलभेत्॥३३**॥

रसालाखाद्यकाद्यानांभक्ष्याणांफलमिष्यते॥  
तदर्वंसलिलस्यापिवासितस्यनिवेदयेत्॥३४॥

यथान्यमपितच्छ्रेष्टंभक्ष्याणिविविधानिच॥  
निवेद्यार्कायपरमंस्थानंप्राप्नोतिपूजनात्॥३५॥

प्रज्वाल्यघृतदीपंतुभास्करस्यालयेशुभम्॥  
आग्नेयंयानमारुह्यगच्छेत्सौमनसंपुरम्॥३६॥

यः कुर्यात्कार्तिकेमासिशोभनांदीपमालिकाम्॥  
सप्तम्यामथषष्ट्यांवाअमावास्यामथापिवा॥३७॥

भास्करायुतसंकाशतेजसाभासयन्दिशः॥  
दिव्याभरणसंपन्नाःकुलमुद्धृत्यसर्वशः॥३८॥

यावत्प्रदीपसंख्यानंघृतेनापूर्यबोधितम्॥  
तावद्वर्षसहस्राणिसूर्यलोकेमहीयते॥३९॥

दीपवृक्षमथोद्बोध्यपर्वस्वायतनेषुवै॥  

पूर्वस्माद्दिविगुणंपुण्यंलभतेनात्र संशयः॥४०॥

दीपवृक्षंसमुद्बोध्यभास्करायतनेषुभोः॥  
सर्वलोहमयंवीररविलोकेमहीयते॥४१॥

शिरसाधारयेद्दीपंभास्करस्याग्रतोनिशि॥  
ललाटेचैवहस्तांभ्यांसमुद्युक्तस्तथोरसि॥४२॥

भास्करायुतसंकाशोविमा

नैरर्कसन्निभैः॥  
कल्पायुतशतंचैवसूर्यलोकेमहीयते॥४३॥

अन्नदातातुयोवीरवरिलोकेमहीयते॥  
भास्करस्याग्रतोदत्वादर्पणंनिर्मलंशुभम्॥४४॥

पर्यंकेशोभितंकृत्वाश्वेतमाल्यैः सचंदनैः॥  
वृकार्कनिर्मलः श्रीमान्दिव्याभरणरूपधृक्॥४५॥

कल्पायुतसहस्राणिसूरलोकेमहीयते॥  
कृत्वाप्रदक्षिणं भक्त्या श्रद्दधानोरवेर्नरः॥४६॥

अश्वमेधसहस्रस्यसुखेनलभतेफलम्॥  
कृत्वाप्रदक्षिणंयस्तुनमस्कारंप्रयोजयेत्॥४७॥

राजसूयाश्वमेधाभ्यांस कलंविंदतेफलम्॥  
नमस्कारः स्मृतोयज्ञःसर्वयज्ञोत्तमोत्तमः॥४८॥

नमस्कृत्वासहस्रांशुमश्वमेधफलंलभेत्॥  
प्रणम्यदंडवद्भूमौनमस्कारेणयोऽर्चयेत्॥४९॥

सयांगतिमवाप्नोतिनतांक्रतुशतैरपि॥  
सर्वयज्ञोपवासेषुसर्वतीर्थेषुयत्फलम्॥५०॥

अभिज्ञाप्योपहारेणपूजयाफलमश्रुते॥  
श्वेतमहाध्वजंकृत्वाकृत्वाचापंचरंगकम्॥५१॥

किंकिणीजालनिर्घोषंमयूरच्छत्रभूषितम्॥  
यस्त्वर्यम्णेनरोदद्याच्छ्रद्वयापरयान्वितः॥५२॥

सशतेनविमानानांसर्वदेवनमस्कृतः॥  
मन्वंतरशतंदेवोमोदिर्विदेववत्॥५३॥

ध्वजमालाकुलंकुर्याद्यः प्रांतेषुभगालयम्॥  
महाध्वजाष्टकंचापिदिग्विदिक्षुनिवेदयेत्॥५४॥

सविमानसहस्रेणध्वजमालाकुलेनतु॥  
कल्पायुतशतंदिव्यंमोदतेदिविसूरवत्॥५५॥

शतचंद्रांशुविमलांमुक्तादामोपशोभिताम्॥  
मणिदंडमयंछत्रंदद्याद्वाकांचनादिकम्॥५६॥

सधार्यमाणच्छत्रेणहेमदंडोपशोभिना॥  
मोदते सूर्यलोकेतुविमानवरमास्थितः॥५७॥

ततस्तस्माच्च्युतोलोकान्निसर्गाद्भुवमागतः॥  
भुंक्तेसमुद्रपर्यंतामेकच्छत्रांवसुंधराम्॥५८॥

यः शृंखलासमायुक्तांमहाघंटांमहास्वनाम्॥  
कांस्यलोहमयींवापिनिबध्नीयाद्भगालये॥५९॥

शोभनःस्यान्नरः श्रीमान्भगस्यातीववलभः।  
सूर्यतुल्यबलोभूत्वासूर्यलोकेमहीयते॥६०॥

भेरीमृदंगपटहझर्झरीलारजादिकम्॥  
दंशकांस्यादिवादित्रंयोभगायनिवेदयेत्॥६१॥

सविमानैर्महाभागैर्वंशवीणायुतस्वनैः॥  
युगांतकशतंदिव्यं भगलोकेमहीयते॥६२॥

सुसंगीतकदानेनसवाद्येनविशेषतः॥  
यथेष्टंभास्करेलोकेमोदतेकालमक्षयम्॥६३॥

महामहास्वनंदत्वाशंखयुग्मंभगालये॥  
युगकोटिशतंदिव्यंभगलोकेमहीयते॥६४॥

विमानंबहुवर्णाभंमध्येपंकजभूषितम्॥  
विचित्रमेकवर्णंवासनवस्त्रोपकल्पितम्॥६५॥

किंकिणीजालसंपन्नंवर्णकैश्चोपशोभि

तम्॥  
पुष्पमालाप्रभंवापिघंटाचामरभूषितम्॥६६॥

भगस्योपरियोदद्यात्सर्वरत्नोपशोभितम्॥  
दुकूल पट्टदेवांगैर्वस्त्रैर्वावर्णकाम्वितैः॥६७॥

पट्टादिवस्त्रतंतूनांपरिसंख्यातुयाभवेत्॥  
तावद्युगसहस्राणिसुरलोकेमहीयते॥६८॥

भगाहुत्याजगत्सर्वंसृष्टिद्वारेणधार्यते॥  
अग्निवर्त्मवचस्युक्तोह्यग्निरस्यात्मजःसदा॥६९॥

यस्त्वग्निकार्यंविधिवत्कुर्यान्नित्यंभगालये॥  
भगमुद्दिश्यराजेंद्रसयातिपरमांगतिम्॥७०॥

सर्वान्नंपावकोपेतंयस्तुनित्यविधिंहरेत्॥  
पुष्पधूपजलोपेतंकालेकालेविशेषतः॥७१॥

**महाश्वेतादिमातॄणांत्रिकल्पानांचसर्वशः॥**  
**यः कृत्वासकृदप्येवं सर्वदिक्षुबलिंहिरेत्॥७२॥**

सनरश्च सहस्राणिशांडिलेय पुरेवसेत्॥  
सौरीसंध्याबलिं कृत्वादिनांतेसततंरवेः॥७३॥

वर्षायुतशतंसाग्रंभगलोकेमहीयते॥  
दध्योदनपयोभिर्यःपूरितंपात्रमावृतम्॥७४॥

पुष्पधूपार्चितंचैववितानोपरिशोभितम्॥  
शिरसाधारयेत्पात्रं शनैर्गच्छेत्प्रदक्षिणम्॥७५॥

ख्यायतनपर्यंतेशंखमेषादिनिस्वनैः॥  
दर्पणधूपमालाभिर्गेयनृत्यादिशोभितम्॥७६॥

भानोर्हिस्मृतिशीलश्चतस्यपुण्यफलंशृणु॥  
दिव्यंवर्षसहस्रंतुदिव्यंवर्षशतंतथा॥७७॥

तपस्तत्पंमहत्तेनभवेदेवंनसंशयः॥  
भगभक्तिप्रसक्तात्मायद्यपिस्यात्सपापकृत्॥७८॥

भगलोकेवसेन्नित्यं भगानुचरतांगतः॥  
कृष्णांतुषष्ठींनक्तेनयश्चकृष्णांसरस्वतीम्॥७९॥

इहभोगानवाप्नोतिपरत्रचशुभांगतिम्॥  
योब्दमेकंतुकुर्वीतनक्तंभगदिनेनरः॥८०॥

ब्रह्मचारीजितक्रोधोभगार्चनपरोनरः॥  
अयाचितात्परंनक्तंतस्मान्नक्तेनवर्तयेत्॥८१॥

देवैस्तुभुक्तंमध्याह्नेपूर्वाह्णेऋषिभिस्तथा॥  
अपराह्णेतुपितृभिः संध्यायांगुह्यकादिभिः॥८२॥

सर्वावेलाह्यतिक्रम्यसौराणांभोजनंपरम्॥  
भुंजानोनक्तकालेतुसूर्यभक्तिपरायणः॥८३॥

भगलोकमवाप्नोतिसुमनाः सुमनोव्रतः॥  
भुक्त्वासौमनसाल्ँलोकान्राजाभवतिभूतले॥८४॥

हविष्यभोजनंस्नानमाहारस्यचलाघवम्॥  
अग्निकार्यमधःशय्यांनक्त भोजीसमाचरेत्॥८५॥

कृष्णषष्ठयां प्रयत्नेन कृत्वानक्तंसंविधानतः॥  
नरोमार्गशिरेमासिअंशुमानितिपूजयेत्॥८६॥

विधिवत्प्राश्यगोमूत्रमनाहारोनिशिस्वपेत्॥  
अतिरात्रस्ययज्ञस्यफलमाप्नोतिमानवः॥८७॥

पुष्येप्येवंसहस्रांशुं भानुमंतमुशंतिच॥  
वाजपेयफलंप्राप्यघृतं प्राश्यलभेन्नरः॥८८॥

माघेदिवाकरंनामकृष्णषष्ठ्यांनरोत्तम॥  
निशिपीत्वातुगोक्षीरंगोमेधफलमाप्नुयात्॥८९॥

मार्तंडंफाल्गुनेमासिपूजयित्वागवांपयः॥

पिबेत्ततःसूर्यलोकेमोदतेसोऽयुतायुतम्॥९०॥

चैत्रेमासिविवस्वंतंपूजयित्वासुभक्तिमान्॥  
हविष्याशीसूर्यलोकेऽप्सरोभिःसहमोदते॥९१॥

वैशाखेचण्डकिरणंपूजयेच्चपयोव्रतः॥  
वर्षाणामयुतंसाग्रंमोदतेसूर्यसंनिधौ॥९२॥

ज्येष्ठेदिवस्पतिंपूज्यगवांशृंगोदकंपिबेत्॥  
गवां कोटिप्रदानस्यनिखिलंफलमाप्नुते॥९३॥

आषाढेत्वकैनामानंदृष्ट्वाप्राश्यचगोमयम्॥  
प्रयात्यर्कसलोकंतु वर्षाणांचशतंशतम्॥९४॥

श्रावणेऽर्यमनामानंपूजयित्वापयः पिबेत्॥  
वर्षाणामयुतंसाग्रमोदते भास्करालये॥९५॥

मासि भाद्रपदेषष्ठयां भास्करंनामपूजयेत्॥  
भास्करंपंचगव्यस्य सर्वमेधफलं लभेत्॥९६॥

मासिचाश्वयुजेषष्ठयांभगाख्यंनामपूजयेत्॥  
गोमूत्रफलभुक्चैव अश्वमेधफलंलभेत्॥९७॥

मासेतु कार्ति केषष्ठयांश क्राख्यंनामपूजयेत्॥  
दूर्वांकुरंसकृत्प्राश्यराजसूयफलंलभेत्॥९८॥

वर्षांतेभोजयेद्विप्रान्सूर्यभक्तिपरायणान्॥  
पायसंमधुसंयुक्तं वज्रेणचपरिप्लुतम्॥९९॥

शक्त्याहिरण्यवासांसि भक्त्यातेभ्योनिवेदयेत्॥  
निवेदयेच्चसूर्यायकृष्णांगांचपयस्विनीम्॥१००॥

वर्षमेकंचदेवेवैनैरंतर्येणयोनयेत्॥  
कृष्णषष्ठीव्रतं भत्त्क्तयातस्यपुण्यफलंशृणु॥१०१॥

सर्वपापविनिर्मुक्तःसर्वकामसमन्वितः॥  
मोदते सूर्यलोकेतुसनरः शाश्वतीःसमाः॥१०२॥

पुण्येष्वहःसुसर्वेषु विषुवद्ग्रहणादिषु॥  
दानोपवासहोमाद्यैरक्षयंखगजायते॥१०३॥

॥सुमंतुरुवाच॥

इत्युक्तवान्पुराभानुररुणायविशांपते।  
कृष्णषष्ठीव्रतंपुण्यंसर्वपापभयापहम्॥१०४॥

कृत्वेदंपुरुषोभक्त्याभास्करस्यमहात्मनः॥ प्रयातिपरमंस्थानंभानोरमिततेजसः॥१०५॥

इतिश्रीभविष्येमहापुराणेब्राह्मेपर्वणि सप्तमीकल्पेसूर्यषष्ठीव्रतवर्णनंनामचतुःषष्ट्युत्तरशत-तमोऽध्यायः॥ १६४ ॥ छ॥

॥सुमंतुरुवाच॥

अहंतेसंप्रवक्ष्यामिसूर्यस्यव्रतमुत्तमम्  
धर्मकामार्थमोक्षाणां प्रतिपादनमुत्तमम्॥१॥

पौषमासेतुसंप्राप्तेयः कुर्यान्नक्तभोजनम्॥  
जितेंद्रियः सत्यवादी शालिगोधूमगोरसैः॥२॥

पक्षयोःसप्तमीयत्नादुपवासेनयापयेत्॥  
त्रिसंध्यमर्चयेद्भानुं शांडिलेयंचसुव्रत॥३॥

**अधःशायीभवेन्नित्यंसर्वभोगविवर्जितः॥**  
**मासिपूर्णे तुसप्तम्यां घृतादिभिररिंदम॥४॥**

कृत्वास्नानंमहापूजांसूर्यदेवस्यभारत॥  
नैवेद्यंमोदकप्रस्थंक्षीरंसिद्धं निवेदयेत्॥५॥

भोजयेच्चद्विजानष्टौभगार्चांशुभलक्षणाम्॥  
गांचदत्वामहाराजकपिलांभास्करस्यतु॥६॥

यएवंकुरुतेपुण्यंसूर्यस्यव्रतमुत्तमम्॥  
तस्यपुण्यफलंवच्मिस

र्वकामसमन्वितम्॥७॥

सूर्यकोटिप्रतीकाशैर्विमानैः सार्वकामिकैः॥  
अप्सरोगणसंकीर्णैर्महाविभवसंयुतैः॥८॥

संगीतनृत्यवाद्याद्यैर्गंधर्वगणशोभितैः॥  
दोधूयमानश्चमरैः स्तूयमानः सुरासुरैः॥९॥

सहस्रकिरणाभासः सौरैः सूर्यसमन्वितैः।  
सयातिपरमंस्थानंयत्रास्तेरविरंशुमान्॥१०॥

रोमसंख्या तुयातस्यास्तत्प्रसूतिंकुलेषुच॥  
तावद्युगसहस्राणिसुरलोके महीयते॥११॥

त्रिःसप्तकुलजैः सार्धं भोगान्भुक्त्वा यथेप्सितान्॥  
ज्ञानयोगंसमासाद्य पुनरेवप्रमुच्यते॥१२॥

योगाद्दुःखांतमाप्नोतिज्ञानयोगंप्रवर्तते॥  
सौरधर्माद्भवेज्ज्ञानंसौर धर्माद्भगार्चनात्॥१३॥

इत्येवं ते समाख्यातंभवार्णवव्यपोहनम्॥  
सौरमोक्षक्रमोपायंसूराश्रयनिषेवणम्॥१४॥

माघमासेतु संप्राप्तेयः कुर्यान्नक्तभोजनम्॥  
पिण्याकंघृतसंयुक्तं भुंजानःसजितेंद्रियः॥१५॥

सोपवासश्च सप्तम्यां भवेदुभयपक्षयोः॥  
घृताभिषेकमष्टम्यां कुर्याद्भानोर्नराधिपः॥१६॥

गांचदद्याद्दिनेशायतरुणींनीलसंनिभाम्॥  
इंद्रनीलप्रतीकाशैर्विमानैः शिखिसंयुतैः॥१७॥

गत्वादित्यपुरंरम्यंभोगान्भुंक्तेयथेप्सितान्॥  
राजेंद्रफाल्गुनेमासियः कुर्यान्नक्तभोजनम्॥१८॥

श्यामाकक्षीरनीवारैर्जितक्रोधोजितेंद्रियः॥  
षष्ठयांवाप्यथसप्तम्यामुपवासपरोनरः॥१९॥

अष्टम्यांतुमहास्नानं पंचगव्यघृतादिभिः॥  
वल्मीकाद्यादिमृद्भिश्चगोमूत्रशकृदादिभिः॥२०॥

त्वग्भिश्चक्षीरवृक्षाणांस्त्रापयित्वाप्रमार्जयेत्॥  
सौरभेयींततोदद्याद्रक्ताभांरक्तमालिने॥२१॥

पद्मरागप्रतीकाशैर्विमा नै हस्तिसंयुतैः॥  
गत्वादित्यपुरंरम्यं मोदतेशाश्वतीः समाः॥२२॥

मासि चैत्रेतु संप्राप्तेयः कुर्यान्नक्तभोजनम्॥  
शाल्यन्नं पाय संयुक्तं भुंजानश्चजितेंद्रियः॥२३॥

भानवेपाटलांदद्याद्वैष्णवींतरुणींनृप॥  
पुष्परागप्रभैर्यानैर्नानाहंसादियायिभिः॥२४॥

गच्छेत्सूर्यपुरंरम्यंमोदतेशाश्वतीः समाः॥  
वैशाखेवीरमासेतुयः कुर्यान्नक्तभोजनम्॥२५॥

सूर्येखंडाज्यसंमिश्रंसकृद्दद्यान्निवेदनम्॥  
गांचदद्यान्महाराजभास्कराय शुभानन॥२६॥

सामान्यंचविधिं कुर्यात्प्रयुक्तंयन्मयातव॥  
शुद्धस्फटिकसंकाशैर्यानैर्बर्हणवाहनैः॥२७॥

अणिमादिगुणैर्युक्तः सूर्यवद्विचरेद्दिवि॥  
संप्राप्ते श्रावणेमासियः कुर्यान्नक्तभोजनम्॥२८॥

क्षीरषष्टिकभक्तेनसर्वसत्वहितेरतः॥  
पीतवर्णांचगांदद्याद्भास्करायमहात्मने॥२९॥

सामान्यमखिलं कुर्याद्विधानंयत्प्रकीर्तितम्॥  
सविचित्रैर्महायानैंर्हससारसगामिभिः॥३०॥

गत्वादित्यपुरे श्रीमान्पूर्वोक्तंलभते फलम्॥  
वीरभाद्रपदेमासियः कुर्यान्नक्त भोजनम्॥३१॥

हुत

शेपहविष्याशीवृक्षमूलमुपाश्रितः॥  
स्वपेदायतनेरात्रौसर्वभूतानुकंपकः॥३२॥

दद्याद्गांरोहिणीं श्रेष्ठां भास्कराय महात्मने॥  
निशाकरकरप्रख्यैर्वज्रवैडूर्यसन्निभैः॥३३॥

चक्रवाकसमायुक्तैर्विमानैः सार्वकामिकैः॥  
गत्वादित्यपुरंरम्यं सुरासुरसुवंदितम्॥३४॥

मोदतेसमहाभागोयावदाभूतसंप्लवम्।  
श्रीमानश्वयुजेमासियः कुर्यान्नक्तभोजनम्॥३५॥

मिताशनंप्रभुं जानोजित क्रोधोजितेंद्रियः॥  
दद्याद्गांपद्मवर्णाभांभानोरमिततेजसः॥३६॥

दिव्याभरणसंपन्नां तरुणींचपयस्विनीम्॥  
स्वस्तिमौक्तिकसंकाशैरिंद्रनीलोपशोभितैः॥३७॥

जीवंजीवक संयुक्त विमानैः सार्वकामिकः।  
गच्छेद्भानुसलोकत्वंभुंजानः सजितेंद्रियः॥३८॥

दिवाकरा यगांदद्याज्ज्वलनार्कसमप्रभाम्।  
पूर्वोक्तंचविधिं कुर्यात्सूर्य तुल्यो भवेन्नरः॥३९॥

कालानलशिखप्रख्यैर्महायानैर्नगोपमैः॥  
महासिंहकृताकोपैः सूर्यवन्मोदतेमुखी॥४०॥

मार्गशीर्षेशुभेमासियः कुर्यान्नक्तभोजनम्॥  
यच्चान्नं पयसा युक्तंभुंजानः सजितेंद्रियः॥४१॥

प्रयच्छेद्गांतथारक्तांनानालंकारभूषिताम्॥  
सूर्यायकुरुशार्दूलविधिंचापिसमाचरेत्॥४२॥

प्तितपद्मनिभैर्यानेः श्वेताश्वरथसंयुतैः॥  
गत्वातत्रपुरेरम्येप्रभयापरयान्वितः॥४३॥

अहिंसासत्यवचनमस्तेयंक्षांतिमार्जवम्॥  
त्रिषवणाग्निहवनं भूशय्यानक्तभोजनम्॥४४॥

पक्षयोरुभयोर्मार्गेसप्तम्यां कुरुनंदन॥  
एतान्गुणान्समाश्रित्यकुर्वाणोव्रतमुत्तमम्॥४५॥

सप्तम्योभ्यविख्यातं सर्वपापभयापहम्॥  
सर्वरोगप्रशमनं सर्वकामफलप्रदम्॥४६॥

इत्येवमादीन्नियमांश्चरेत्सूर्यव्रतीसदा॥  
यइच्छेद्विपुलंस्थानंभानोरमिततेजसः॥४७॥

इति श्रीभविष्येमहापुराणे ब्राह्मे पर्वणि सप्तमी कल्पेउभयसप्तमीवर्णनंनाम पंचषष्ट्युत्तरशततमोऽध्यायः॥१६५॥छ॥

**॥सुमंतुरुवाच॥ ॥**

सूर्यभक्तातुयानारध्रुिवंसापुरुषोभवेत्॥  
स्त्रीपुत्रमुत्तमंसाचेत्कांक्षते शृणुतद्व्रतम्॥१॥

निक्षुभार्काख्यमाख्यातंसदाप्रीतिविवर्धनम्॥  
अवियोगकरंवीरधर्मकामार्थसाधकम्॥२॥

सप्तम्यामथषष्ठ्यांवासंक्रांतौचरवेर्दिने॥  
हविषाहविर्होमंतुसोपवासःसमाचरेत्॥३॥

निक्षुभांकांस्यनिष्पन्नांकृत्वास्वर्णमयींशुभाम्॥  
राजतींवाथवावर्षंस्नापयेच्चघृतादिभिः॥४॥

गंधमाल्यैरलंकृत्यवस्त्रयुग्मैश्चशोभनैः॥  
भक्ष्यभोज्यैरशेषैश्चवितानध्वजचामरैः॥५॥

भोजयेत्सूर्यभक्तांश्चशुक्लवस्त्रावगुंठितम्॥  
कृत्वायतनमध्येतुप्रतिमामुपकल्पयेत्॥६॥

कृत्वाशिरसितत्पात्रंवितानच्छत्रशोभितम्॥  
ध्वजशंखादिविभवैर्भगस्यायतनंनयेत्॥७॥

निक्षुभार्क दिनेशस्यव्रत

मेतन्निवेदयेत्॥  
तत्पिंड्यांस्थापयेत्पात्रमुपशोभासमन्वितम्॥८॥

प्रदक्षिणीकृत्यरविंप्रणिपत्यक्ष मापयेत्॥  
समाप्यतद्व्रतं पुण्यंशृणुयात्फलमश्रुते॥९॥

द्वादशादित्यसंकाशैर्महायानैर्नगोपमैः॥  
यथेष्टंभानवेलोके सौरैः सार्धंप्रमोदते॥१०॥

वर्षकोटिसहस्राणि वर्षकोटिशतानिच॥  
नंदतेऽसौमहाभागविष्णुलोके महीयते॥११॥

ततः कर्मविशेषेणसर्वकामसमन्वितम्॥  
ब्रह्मलोकं समासाद्य परं सुखमवाप्नुते॥१२॥

ब्रह्मलोकात्परिभ्रष्टः श्रीमान्त्सुरप्रपूजितः॥  
प्रजापतिमवाप्नोतिसुरासुरनमस्कृतः॥१३॥

लोकानिहचिरंभुक्त्वा सोमलोके महीयते॥  
सोमादैंद्रंपुनर्लोकमा साद्येंद्र पतिर्भवेत्॥१४॥

इंद्र लोकाच्चगंधर्व लोकं प्राप्यसमोदते॥  
ततस्तद्धर्मशेषेणभवत्यादित्यभावितः॥१५॥

स्वकर्म भावनाद्योगात्पुनः प्रारभते शुभम्॥  
शुभाच्चपुनरेत्येहसयात्यतिसहस्रशः॥१६॥

यावन्नाप्नोतिमरणंतावद्धमतिकर्मणा॥  
सुनिर्वेदात्सु वैराग्यंवैराग्याज्ज्ञानसंभवः॥१७॥

ज्ञानात्प्रवर्ततेयोगायोगाद्दुःखांतमाप्नुयात्॥१८॥

इतिश्रीभविष्येमहापुराणे ब्राह्मेपर्वणि सप्तमीकल्पेसौरधर्मे निक्षुभाव्रतवर्णनंनाम षट्षष्ट्युत्तरशत-तमोऽध्यायः॥१६६॥छ॥

**॥सुमंतुरुवाच॥॥**

षष्ट्यांचाप्यथसप्तम्यांनियताब्रह्मचारिणी॥  
वर्षमेकंनभुंक्तेयामहाभागजिगीषया॥१॥

वर्षातेप्रतिमांकृत्वानिक्षुभांकेतिविश्रुताम्॥  
स्नानाद्यं चविधिंकृत्वा पूर्वोक्तंलभतेगुणम्॥२॥

जांबूनदमयैर्यानैश्चतुर्द्वाररैलंकृते॥  
गत्वादित्यपुरेरम्येअशेषंविंदते फलम्॥३॥

सौरादिसर्वलोकेषु भोगान्भुक्त्वायथेप्सितान्॥  
क्रमादागत्यलोकेऽस्मिन्राजानं पतिमाप्नुते॥४॥

यानार्युपवसेदेवंकृष्णामेकांतुसप्तमीम्॥  
सागच्छेत्परमंस्थानंभानोरमिततेजसः॥५॥

वर्षांतेप्रतिमांकृत्वाशालिपिष्टमयींशुभाम्॥  
पीतानुलेपनैर्माल्यैः पीतवस्त्रैश्चपूजयेत्॥६॥

पूर्वोक्तमखिलंकृत्वाभास्करायनिवेदयेत्॥  
सप्तभूमौ महायानैर्दंतिचामीकरप्रभैः॥७॥

वर्षकोटिशतं साग्रंसूर्यलोकेमहीयते॥  
सौरलोकादिलोकेषु भुक्त्वाभोगान्नराधिपः॥८॥

क्रमादागत्य लोकेऽस्मिन्यथेष्टंविंदतेपतिम्॥  
सर्वलक्षणसंपन्नंधनधान्यसमन्वितम्॥९॥

कृष्णपक्षेतु सप्तम्यांयानारीतुदृढव्रता॥  
वर्षमेकमुपवसेत्सर्व भोगविवर्जिता॥१०॥

वर्षांते सर्वगंधोच्छांनिक्षुभांकांनिवेदयेत्॥  
सुवर्ण मणिमुकाभ्यां भोजयित्वामगांगनाम्॥११॥

सुविचित्रैर्महायानैर्दिव्य गंधर्व शोभितैः॥  
सावैयुगसहस्राणिसूरलोकेनराधिपः॥१२॥

यथेष्टं भानवेलोकेभोगान्भुक्त्वातुकृत्स्रशः॥  
क्रमादागत्यलोकेऽस्मिन्राजानंविंदतेपतिम्॥१३॥

याएवंकुरुतेराजन्व्रतंपापभयापहम्॥  
निक्षुभार्कमिदं पुण्यंसायातिपरमं

पदम्॥१४॥

वर्षमेकं महाबाहो श्रद्धया परयान्वितः॥  
वर्षां तेभोजयेद्वीर दांपत्यं भोजकेषुवै॥१५॥

भोजयित्वा दांपत्यं भोजकानांमहाबलैः॥  
पूजयेद्गधंमाल्यैस्तुवासोभिः कुरुनंदन॥१६॥

कृत्वाताम्रमये पात्रेवज्रपूर्णै

**रलंकृतम्॥**  
**निक्षुभार्कंतुसौवर्णंदत्वाताभ्यांतुशक्तितः॥१७॥**

निक्षुभाभोजकीज्ञेयाभोजकोऽर्कः प्रकीर्तितः॥  
तस्मात्तौपूजयेत्सौरीस्वरवच्छ्रद्धयान्वितः॥१८॥

इति श्रीभविष्येमहापुराणेसौरधर्मेषुनिक्षुभार्कव्रतंनाम सप्तषष्ट्युत्तरशततमोऽध्यायः॥१६७॥

**सुमंतुरुवाच॥**

एकभक्तेनया नारीकार्तिकंक्षपयेन्नृप॥  
क्षमाहिंसादिनियमैः संयताब्रह्मचारिणी॥१॥

गुडाज्यमिश्रंशाल्यन्नंभास्करायनिवेदयेत्॥  
पक्षयोरुभयोस्तात श्रद्धयापरयान्विता॥२॥

पुष्पाणां करवीराणां गुग्गुलंसाज्यमादिशेत्॥  
सप्तम्यां तातषष्ठ्यावैउपवासरतिर्भवेत्॥३॥

इंद्रनीलप्रतीकाशैर्विमानैः सार्वकामिकैः॥  
वर्षायुतशतंसाग्रंसुरलोके महीयते॥४॥

तथाच सर्वलोकेषुभोगमासाद्ययत्नतः॥  
क्रमादागत्यलोकेऽस्मिन्यथेष्टविंदतेपतिम्॥५॥

इत्येवंसर्वयज्ञेषुविधिस्तुल्यः प्रकीर्तितः॥  
एकभक्तोपवासस्यफलं चसदृशंभवेत्॥६॥

क्षमासत्यंदयादानं शौचमिद्रिंयनिग्रहः॥  
सूर्यपूजाग्निहवनंसंतोषः स्तेयवर्जनम्॥७॥

सर्वव्रतेष्वयं धर्मः सामान्योदशधास्मृतः॥  
निःशेषमहंवक्ष्यामिमासामासव्रतंप्रति॥८॥

मार्गशीर्षेशुभेमासिव्योमपृष्ठे विनिर्मितम्॥  
गंधमाल्यैरलंकृत्य शुभाननमनौपमम्॥९॥

ताम्रपात्रादिकैश्चैवाप्यप्सरोगणसेवितैः॥  
सुमेरौ दशसाहस्रे सूर्यलोके महीयते॥१०॥

सर्वदेवकदंबेषु संप्राप्यविमलांश्रियम्॥  
क्रमादागत्यलोकेऽस्मिन्राजानंपतिमाप्नुते॥११॥

पुष्पैरमुमलंकृत्वाभानवेविनिवेदयेत्॥  
गंधमाल्यैरलंकृत्यशुभाननमनौपमम्॥१२॥

ताम्रपात्रादिकांस्यं वा कृत्वातत्रनिवेदयेत्॥  
महापुष्पकयानेनदिव्यगंधप्रवाहिना॥१३॥

सुमेरौदशसाहस्रं सूर्यलोके महीयते॥  
भुक्त्वातुविपुलान्भोगान्सर्वलोकेषुभारत॥१४॥

संप्राप्यैनक्रमाल्लोकंययेष्टविंदतेपतिम्॥  
माघेरथमश्वयुजंदीपमाल्यविभूषितम्॥१५॥

पिष्टसानुसमायुक्तं कृत्वायतनमानयेत्॥  
महारथोपमैर्यानैः श्वेताश्ववरसंयुतैः॥१६॥

वर्षायुतं शतं साग्रंसूर्यलोकेमहीयते॥  
सर्वामराणांलोके षुप्राप्यभोगान्यथेप्सितान्॥१७॥

क्रमादागत्यलोकेऽस्मिन्यथेष्टंपतिमाप्नुते॥  
प्रतिमांफाल्गुनेमासिकृत्वापिष्टमयींरवेः॥१८॥

गंधमाल्यैरलंकृत्यस्थापयेद्भास्करालये॥

यानैरप्रतिमैर्दिव्यैर्गीतनादसमाकुलैः॥१९॥

सुमेरौदशसाहस्रंसूर्यलोकेमहीयते॥  
सर्वाभिमतलोकेऽस्मिन्प्राप्यभोगान्यथेप्सितान्॥२०॥

पुनरेत्यइमंलोकंयथेष्टविंदतेपतिम्॥  
कृत्वारुणंतथाचैत्रेगंधमाल्पोपशोभितम्॥२१॥

स्थाप्यपात्रेययोक्तेतुभास्करायनिवेदयेत्॥  
शरदिंदुप्रतीकाशैर्विमानैःसार्वकामिकैः॥२२॥

वर्षायुतशतंसाग्रंसूर्यलोकेमहीयते॥  
कर्मक्षयादिहागत्यपुत्रपौत्रसमन्वितम्॥२३॥

अभोष्टंपतिमासाद्यलभेद्भोगान्त्सुदुर्लभान्।  
तंदुलाढकपिष्टेनकृत्वावैमेरुपर्वतम्॥२४॥

निक्षुभार्कसमायुकंसर्वधातुविभूषितम्॥  
नानालंकारसंपन्नंनानामाल्यविभूषितम्॥२५॥

सर्वरत्नसमायुक्तंस्थापयेद्भास्करालये॥  
महव्द्योमव्रतंह्येतद्वैशावेयःसमाचरेत्॥२६॥

नानाविधैश्चयौनस्तुसूर्यलोकेमहीयते॥  
सौरादिसर्वलोकेषुभुक्त्वाभोगानशेषतः॥२७॥

क्रमादागत्यलोकेऽस्मिन्राजानंपतिमाप्नुते॥  
द्वितीयंचतथापद्ममाषाद्ढेपिष्टमुत्तमम्॥२८॥

सर्वबीजरसैःपूर्णंकृत्वातुशुभलक्षणम्॥  
नानाकेशरगंधाढयंसर्वरत्नविभूषितम्॥२९॥

एतैर्वाहैमभिर्यानैःसर्वभोगान्वितैर्नृप॥  
वर्षकोटिशतंसाग्रंसूर्यलोकेमहीयते॥३०॥

भुक्त्वातुविपुलान्भोगान्सर्वलोकेष्वनुक्रमात्॥  
प्राप्तातुसर्वभोगाढ्यंतरुणंविंदतेपतिम्॥३१॥

सर्वधातुसमाकीर्णंविचित्रध्वजशोभितम्॥  
निवेदयीतसूर्यायश्रावणेतिलपर्वतम्॥३२॥

स्वच्छंद्गाभिभिर्यानैर्नानावर्णविभूषितैः॥  
वर्षकोटिशतंसाग्रंसूर्यलोकेमहीयते॥३३॥

संप्राप्यविविधान्भोगान्बह्वाश्चर्यसमन्वितान्॥  
क्रमाल्लोकमिमंप्राप्यराजानंविंदतेपतिम्॥३४॥

कृत्वाभाद्रपदेमासिव्योमशालिमयंनृप।  
वितानध्यजछत्राद्ढ्यंनानामालाविभूषितम्॥३५॥

शब्दातुरकरप्रख्यैर्महायानैःसुशोभनैः॥  
वर्षकोटिसहस्राणिसूर्यलोकेमहीयते॥३६॥

संप्राप्यविविधान्भोगान्त्सर्वान्निमिषसंभवान्॥  
क्रमादागत्यलोकेऽस्मिन्राजानंविंदतेपतिम्॥३७॥

कृत्वाचाश्वयुजेमासिविपुलंधान्यपर्वतम्।  
सुवर्णवस्त्रगंधाढ्यंभास्करायनिवेदयेत्॥३८॥

सावित्रैश्चमहायानैर्वरभोगसमन्वितैः॥  
वर्षकोटिसहस्राणिसूर्यलोकेमहीयते॥३९॥

सूर्यलोकादिलोकेषुभुक्त्वाभोगान्यथेप्सितान्॥  
अस्मिल्ँलोकेचसंप्राप्ताराजानंविंदतेपतिम्॥४०॥

हविदंर्तवृकाणांतुकांतितेजःप्रभान्वितम्॥  
यंयंकामंसमुद्दिश्यनरनारीनपुंसकाः॥४१॥

पूजयंतिरविंभक्त्यातत्सर्वंप्राप्नुवंतिहि॥४२॥

इतिश्रीभविष्येमहापुराणेब्राह्मेपर्वणिसप्तमीकल्पेसौरधर्मेषुकामप्रदस्त्रीव्रतवर्णनंनामाष्टषष्ट्युत्तरशततमोऽध्यायः॥१६८॥छ॥

**सुमंतुरुवाच॥॥**

मृन्मयंदारुजंशैलंपक्वैष्टकमथापिवा॥  
कृत्वा

मठंगृहंवापियथाविभवसंभवात्॥१॥

सर्वोपकरणोपेतंसर्वधान्यसमन्वितम्॥  
सूर्यायेत्थंगृहंदद्यात्सर्वान्कामानवाप्नुते॥२॥

कृत्वैकभक्तंहेमंतेमाघमासमतंद्रितः॥  
मासांतेनरथंकुर्याच्चित्रवस्त्रोपशोभितम्॥३॥

श्वेतैश्चतुर्भिःसंयुक्तंतुरंगैःसमलंकृतम्॥  
श्वेतध्वजपताकाभिश्छत्रचामरदर्पणैः॥४॥

तंदुलाढकापष्टेनकृत्वाभानुंनराधिप।  
विन्यस्यतंरथोपस्थेसंज्ञयासहभूपते॥५॥

तंरात्रौराजमार्गेणशंखभेर्यादिनिस्वनैः॥  
भ्रामयित्वाशनैःपश्चात्सूर्यायतनमादिशेत्॥६॥

तत्रजागरपूजाभिःप्रदीपिकोपशोभितैः॥  
प्रेक्षणीयैःप्रदानैश्चक्षपयित्वाशनैःक्षपाम्॥७॥

प्रभातेस्रापनंकृत्वामधुक्षीरघृतेनच॥  
दीनांधकृपणान्नाद्यंयथाशक्त्याचदक्षिणाम्॥८॥

रथंसंवाहनोपेतंभास्करायनिवेदयेत्॥  
भुक्त्वाचबांधवैःसार्धंप्रणम्यार्कगृहंव्रजेत्॥९॥

सर्वव्रतानांप्रवरंमंत्रधर्मान्वितःसदा॥  
व्रतंसूर्यव्रतंनामसर्वकामार्थसिद्धये॥१०॥

सर्वव्रतेषुयत्पुण्यंसर्वयज्ञेषुयत्फलम्।  
सर्वंसूर्यरथेनेहतत्पुण्यंलभतेनृप॥११॥

सूर्यायनप्रतीकाशैर्विमानैःसार्वकामिकैः॥  
त्रितप्तकुलजैःसार्धंसूर्यलोकेमहीयते॥१२॥

भुक्त्वातुविपुलान्भोगान्सर्वलोकेष्वनुक्रमात्॥  
कल्पायुतशतंसाग्रंततोराजाभवेत्क्षितौ॥१३॥

पंचबलिसमायुक्तंमृदुषडूवास्तुकल्पितम्॥  
सर्वोपकरणोपेतंसूर्यंसंज्ञांप्रकल्पयेत्॥१४॥

संज्ञादेवीसमायुकंपैष्टांशाढ्यनिवेदयेत्॥  
सौरज्ञानार्थतत्वज्ञमाचार्यमुदयान्वितम्॥१५॥

संपूज्यगंधपुष्पाद्यैर्वस्त्रालंकारचामरैः॥  
भक्ष्यभोज्यैरशेषैश्चततःशय्यांनिवेदयेत्॥१६॥

तदूर्णातूलवस्त्राणांपरिसंख्यातुयावती॥  
तावद्वर्षसहस्राणिसूर्यलोकेमहीयते॥१७॥

सुरादिसर्वलोकेषुभुक्त्वाभोगानशेषतः॥  
कामादागत्यलोकेऽस्मिन्राजाभवतिधार्मिकः॥१८॥

दशगाभिःसहवृषंतावृषैकादशःस्मृताः॥  
सूर्यायविनिवेद्येहयत्फलंलभतेशृणु॥१९॥

द्वादशादित्यतुल्यात्माअणिमादिगुणैर्युतः॥  
सर्वत्रमोदतेराजन्सूर्यस्यानुचरोभवेत्॥२०॥

इतिश्रीभविष्येमहापुराणेब्राह्मेपर्वणिसप्तमीकल्पेसूर्यव्रतवर्णनंनामैकोनसप्तत्युत्तरशततमोऽध्यायः॥१६९॥छ॥

**॥सुमंतुरुवाच॥**

सवृषंगोशतंदत्त्वाभास्करायनराधिप॥  
त्रिःसप्तकुलजैःसार्धंशृणुयत्फलमाप्नुते॥१॥

वरकोटिप्रतीकाशैःसर्वकामसमन्वितैः॥  
महायानैरसंख्येयैरमरासुरपूजितैः॥२॥

द्वादशादित्यसंकाशोदिवाकरइवापरः॥

गत्वादित्यपुरंरम्यंक्रीडतेसूर्यमंडपे॥३॥भुक्त्वातुविपुलान्भोगान्प्रलयेसर्वदेहिनाम्॥

मोहकंचुकमुत्सृज्यविशत्यादित्यमंडले॥४॥

सर्वज्ञःसूरपरमःशुद्धःस्वात्मन्यवस्थितः॥  

सर्वगःपरिपूर्णत्वात्सूर्यवद्दीप्तिमान्भवेत्॥५॥

योदद्यादुभयमुखींसौरभेयींदिवाकरे॥  

सप्तद्वीपांमहींदत्त्वायत्फलंतदवाप्नुते॥६॥

पादद्वयंशिरोऽर्धंचसशैलवनकानना॥७॥

इतिश्रीभविष्येमहापुराणेब्राह्मेपर्वणिसप्तमीकल्पेगोदानवर्णनंनामसप्तत्युत्तरशततमोऽध्यायः ॥१७०॥छ॥

**॥शतानीकउवाच॥**

मगानांब्रूहिमेधर्मंसमासव्यासयोगतः॥  

फलंचकिंभवेद्ब्रह्मन्मगधर्मनिषेवणात्॥१॥

**सुमंतुरुवाच॥॥**

यएषधर्मःसूर्येतितवाख्यातोमयानघ॥  

मगधर्मःसएवोक्तःसर्वपापभयापहः॥२॥

सर्वेषामेववर्णानांमगधर्मनिषेवणम्॥  

मगधर्मश्चसंप्रोक्तएतेषांभवमुक्तये॥३॥

ब्राह्मणाःक्षत्रियावैश्याःस्त्रीशूद्रोवामगाश्रमी॥

यःपूजयतिमार्तंडंसयातिपरमांगतिम्॥४

त्रिसंध्यमर्चयेद्भानुमग्निकार्यंचशक्तितः॥

कुर्यान्मगोमहाबाहोमुखमावृत्ययत्नतः॥५॥

त्रिसंध्यमेककालंवापूजयेच्छ्रद्धयारविम्॥

असंपूज्यरविंमोहान्नभुंजीतकदाचन॥६॥

एषधर्मःपरोज्ञेयःशेषोभवतिमानवः॥

अपूजयित्वाभुंजानोविष्ठांभुंजतिवैमगः॥७॥

देवंसमाश्रितैःपूजाकर्तव्येयंत्रिभिःसदा॥

मनसापूजयेद्योगीपुष्पैश्चारण्यसंभवैः॥८॥

देवार्थपुष्पहिंसायांनभवेत्तस्यहिंसकः॥

यद्यल्पमपिचान्नाद्यंकिंसतेहिंसतःसदा॥९॥

मगश्चाग्निपरोनित्यंतद्भक्तोऽतिथिपूजकः॥

मगीमैथुनवर्ज्यास्याच्छ्रीन्मान्गृहमगाश्रमी॥१०॥

देवाग्निस्वतिथीभक्तंपचंतेचात्मकारणात्॥

आत्मार्थेयःपचेन्मोहत्समगोनरकंव्रजेत्॥११॥

देवार्थेपचनंयेषांसंतानार्थंतुमैथुनम्॥

अर्थंदानार्थमुद्दिष्टंनरकंहिविपर्ययात्॥१२

जीवत्तृतीयभागेपिनप्रकुर्वीतवार्चनम्॥

वित्तार्जनेतदुर्धेनयतोनित्यंहिजीवितम्॥१३॥

न्यायोपार्जितवित्तःस्यादन्यायंपरिवर्जयेत्॥

अन्यायार्जितवित्तैस्तुकुर्वन्नरकमाप्नुते॥१४॥

वाचार्थेब्रह्मचारीयःसूर्यपूजाग्नितत्परः॥

भवेज्जितेंद्रियःशांतोनैष्ठिकोभौतिकोऽपिवा॥१५॥

सर्वगंधविनिर्मुक्तःकंदमूलफलाशनः॥  

ममवैखानसोज्ञेयःसूर्यपूजाग्नितत्परः॥१६॥

निवृत्तःसंगमेभ्यस्तुसूर्यध्यानरतःसदा॥

ज्ञेयःसौरयतींद्रायपूजानिष्ठोजितेंद्रियः॥१७॥

मुंडोपनयनोव्यंगीशुक्लवासःसमन्वितः॥

ज्ञेयंतदर्चनस्थानमेतत्कार्यंप्रयत्नतः॥१८॥

अथाव्यंगोमहाराजधारयेद्यस्तुभोजकः॥

अगम्यंसर्वसत्वानांसूर्यलोकंसगच्छति॥१९॥

ध्वंसनंसर्वदुष्टानांसर्वपापभयापहम्॥  

भावशुद्धेनसततमर्चनीयो

दिवाकरः॥२०॥

गंधलेपविहीनोऽपिभावशुद्धोनदुष्यति॥  
भावेषुचचरेच्छौचंवस्त्रपूतंजलंपिबेत्॥२१॥

दृष्टिपूतंन्यसेत्पादंसत्यपूतंवचोवदेत्॥  
सौरध्यानरताःशांताःसौरधर्मपरायणाः॥२२॥

सर्वएवाश्रमाज्ञेयाभास्करांगसमुद्भवाः॥  
भोजकाष्टव्रतंधार्यंरविणोक्तमनौपमम्॥२३॥

सर्वव्रतानांपरमंधर्मालयमनुत्तमम्॥  
सौरभक्तेसदाक्षांतिरहिंसासर्वदाशमः॥२४॥

संतोषःसत्यमस्तेयंब्रह्मचर्यंतथाष्टमम्॥  
यथासंभवपूजाभिःकर्मणामनसागिरा॥२५॥

सौरभक्तिःसदाकार्याभोजकेषुविशेषतः॥  
स्वदेहान्निर्विशेषंहिभोजकान्पालयेद्बुधः॥२६

भयदारिद्र्यरोगेभ्यस्तेषांकुर्यात्प्रियाणिवै॥  
सूर्यस्यपरिपूर्णस्यकिंनामक्रियतेनरैः॥२७॥

यत्कृतंभोजकानांवैतत्कृतंस्याद्रवेर्नृप॥  
सुदूरमपिगंतव्यंमगानांयत्रवैगणः॥२८॥

सचप्रयत्नाद्द्रष्टव्यस्तत्रसन्निहितोरविः॥  
भोजकस्यतुभक्तस्यसूर्यपूजारतस्यच॥२९॥

आज्ञांकृत्वायथान्यायंमश्वमेधफलंलभेत्।  
देवाश्रमगतोभक्त्यादेवार्चांपूजयेन्नृप॥३०॥

स्वागतासनपाद्यार्घ्यमधुपर्काद्यनुक्रमात्॥  
भोजयित्वायथान्यायंसूर्यलोकेमहीयते॥३१॥

प्रतिश्रयप्रदानेनराजाभवतिभारत॥  
दत्वास्थानंतथाशौचंवरुणलोकमाप्नुयात्॥३२॥

श्वेतबिंदुपरीतांगंध्यानश्रमविकर्शितम्॥  
संवीज्यतालवृंतेनवायुलोकेमहीयते॥३३॥

क्षुत्पिपासातुरंश्रांतंमलिनंरोगिणंतथा॥  
पालयित्वायथाशक्त्यासर्वान्कामानवाप्नुते॥३४॥

पतिताशस्तसंकीर्णचंडालादीनांपक्षिणाम्॥  
कारुण्यात्सर्वभूतानांदेयमन्नंस्वशक्तितः॥३५॥

अत्यल्पमपिकारुण्याद्दत्तंभवतिचाक्षयम्॥  
तस्मात्सर्वेषुभूतेषुदेवकारुण्यमुच्यते॥३६॥

अभावेतृणभूम्यन्नंपत्रंधनफलानिच॥  
दत्वाऽऽगतायप्रणतःस्वर्गंयातिप्रियेणवा॥३७॥

नहीदृक्स्वर्गयानाययथालोकेप्रियंवचः॥  
इहामुत्रसुखंतेषांवाग्येषांमधुराभवेत्॥३८॥

अमृतस्यंदिनीवाचाचंदनस्पर्शशीतला॥  
धर्माविरोधिनीमुक्त्वासुखमक्षय्यमाप्नुते॥३९॥

अलंदानेनराजेंद्रपूजनाध्यापनेनवा॥  
इदंस्वर्गस्यसोपानमचलंयत्प्रियंवचः॥४०॥

पूजाभिभाषणंदृष्टिःप्रत्येकंस्वर्गहेतवः॥  
संपृच्छेदागतंभक्त्याकुशलंप्रश्नमादरात्॥४१॥

गमनेतस्यवक्तव्यंपंथानःसंतुतेशिवाः॥  
सुखंभवतुतोनित्यंसर्वकार्यकरंभृशम्॥४२॥

आशीर्वादमिदंवाक्यंसर्वकालेषुसर्वदा॥

नमस्कारा

दिवाक्येषुस्वस्तिमंगलवादने॥४३॥

शिवंभवतुतेनित्यंतंब्रूयात्सर्वकर्मसु॥  
एवमादिचवाचारमनुष्ठायसदाश्रमी॥४४॥

अशेषपाप  

निर्मुक्तःसूर्यलोकेमहीयते॥  
सूर्यभक्तेतुयाभक्तिःसद्भक्तैःक्रियतेनरैः॥४५॥

सूर्येभक्तिसमानित्यंभक्तेभक्तिरनुष्टिता॥  
आक्रुष्टेताडितेवापियोनाक्रोशंनताडयेत्॥४६॥

वाक्यादधिकृतःस्वस्थःसदुःखात्परिमुच्यते॥  
सर्वेषामेवतीर्थानांक्षांतिःपरमपूजिता॥४७॥

तस्मात्पूर्वंप्रयत्नेनक्षांतिःकार्याक्रियासुवै॥  
ज्ञानयोगतपोयस्ययज्ञदानानिसत्क्रिया॥४८॥

क्रोधनस्यवृथायस्मात्तस्मात्क्रोधंविवर्जयेत्॥

मर्मास्थिप्राणहृदयंनिर्दहेदप्रियंवचः॥४९॥

नवचोह्यप्रियंतस्माद्भोजकेषुविशेषतः॥  
क्षमादानंत्विषःसत्यंक्षमाहिंसार्कसंभवाः॥५०॥

नशक्याविस्तराद्वक्तुमपिवर्षशतैरपि॥५१॥

इतिश्रीभविष्येमहापुराणेब्राह्मेपर्वणिसप्तमीकल्पेसौरधर्मेभोजकभोजनानुष्ठानवर्णनंनामैकसप्तत्युत्तरशततमोऽध्यायः॥१७१॥छ॥

**॥सुमंतुरुवाच॥**

पुनःशृणुमहाराजधर्ममादित्यसंमतम्॥  
सौरप्रियंसदासौरंपवित्रंपापनाशनम्॥१॥

क्वचिद्गच्छन्यदापश्येत्सूर्यार्चासंप्रपूजनम्॥  
यत्रपूजाततोगच्छन्त्ससूर्योनात्रसंशयः॥२॥

स्नाननैवेद्यवस्त्रैश्चनानालंकारभूषणैः॥  
यथाविभवमाश्रित्यनमस्कारादिसंस्तवैः॥३॥

दृष्ट्वायतनमाक्रम्यनमस्कृत्यरविंव्रजेत्॥  
क्वचित्पथनदीशैलंगच्छमानंचभोजकम्॥४॥

उपश्रुत्वावनिंगत्वाभोजकंपूजयेद्बुधः॥  
रथाश्वगजयानेभ्योह्यवतीर्यमगान्नृप॥५॥

मगानांभोजनंभक्त्याशक्त्यादानंप्रकल्पयेत्॥  
दशपूर्वान्दशपरानात्मनासहभारत॥६॥

समादायव्रजेत्स्थानंरवेरमिततेजसः॥  
दैवपर्वोत्सवेश्राद्धेपुण्येषुदिवसेषुच॥७॥

भानुंसंपूज्यविधिवद्भोजकान्भोजयेत्ततः॥  
पितरःसर्वदेवानांसूर्यमाश्रित्यसंस्थिताः॥८॥

प्रीतेसूर्येतुतेसर्वेप्रीताःस्युर्नात्रसंशयः॥  
यदाचश्रद्धयायुक्तंप्रसक्तंरविपूजनम्॥९॥

भोजयेद्भोजकंभक्त्याश्राद्धेषुविधिवन्नृप॥  
भोजकस्यमहाराजदिवसेनापियत्फलम्॥१०॥

नतच्छक्यमिदंतेनप्राप्तुंवर्षशतैरपि॥  
यःपश्यतिप्रसन्नात्मायोनेद्वष्टिनकांक्षति॥११॥

शब्दादीनांतुसंभोगंसविज्ञेयोजितेंद्रियः॥  
ज्ञानविज्ञानसंपन्नःसूर्यभक्त्यासमन्वितः॥१२॥

पाषंडयोगयुक्तस्यसवैभोजकउच्यते॥  
सूर्यधर्माद्भवेज्ज्ञानंज्ञानाद्वैराग्यसंभवः॥१३॥

ज्ञानवैराग्ययुक्तस्यसूर्ययोगःप्रवर्तते॥  
सूर्ययोगाच्चसर्वज्ञःपरिपूर्णःसुनिर्वृतः॥१४॥

आत्मन्यवस्थितःशुद्धःसूर्यवद्दिविमोदते॥  
सर्वेषामेवभूतानामुत्तमःपुरुषःस्मृतः॥१५॥

पुरुषेभ्योद्विजश्रेष्टोद्विजेभ्योग्रंथपारगः॥  
ग्रंथिभ्योवेदविद्वांसस्तेभ्यस्तत्त्वार्थ

चिंतकाः॥१६॥

अर्थविद्भ्यश्चज्ञानार्थप्रतिबुद्धोविशिष्यते॥  

ज्ञानार्थकोटिकोटिभ्योवरिष्ठायोगिनो मताः॥१७॥

योगिनां कोटिकोटिभ्यो भोजकश्चोत्तमो भवेत्॥  

योगज्ञायोगनिष्ठाश्च पितरो योगसंभवाः॥१८॥

भोजिते भोजके सर्वे प्रीताःस्युस्तेन संशयः॥  

सर्वज्ञानतपोदानैः कृतैर्दत्तैश्चयत्फलम्॥१९॥

तत्फलंलभते सर्वं विधिवद्भोज्यभोजकम्॥  

यश्च द्रव्यकलापात्मा दक्षिणा हविऋत्विजः॥२०॥

ऋग्यजुःसामयोगैश्च देवयज्ञः प्रकीर्तितः॥  

ब्रह्मचर्यं तपोमौनं क्षांतिराहारलाघवम्॥२१॥

इत्येते तपसांरूपं सुधीरं पंचलक्षणम्॥  

यच्चदिष्टं विशिष्टं च न्यायप्राप्तं यद्भवेत्॥२२॥

तत्तद्गुणवतेदेयमित्येतद्दानलक्षणम्॥  

विवर्धनं सहस्राणां सर्वसस्य प्ररोहिणीम्॥२३॥

दद्याद्भूमिं जलोपेतां भूमिदानं तदुच्यते॥  

एकच्छत्रां महीं कृत्वा द्विजेभ्यः प्रतिपादयेत्॥२४॥

संपूर्णां पर्वतारण्यैर्भूमिदानं तदुच्यते॥  

कन्यामलंकृतां दद्यादधनायनराधिपः॥२५॥

द्विजाय वेदविदुषे कन्यादानं तदुच्यते॥  

सर्वदोषविनिर्मुक्तां कुलयोग्यामलंकृताम्॥२६॥

मध्यमोत्तमवस्त्राणांयो दद्यादहतानि च॥  

एतत्समासतोज्ञेयं वस्त्रदानस्य लक्षणम्॥२७॥

ब्रह्मविष्णु समाधिक्यकांतिशीलपरायणः॥  

अहोरात्रंन भुंजीयादुपवासस्य लक्षणम्॥२८॥

चत्वारिंशत्समायुक्तं पिंडानां हि शतद्वयम्॥  

मासे ह्यद्याद्यथाकाममिदं चांद्रायणं स्मृतम्॥२९॥

ऋषिभिः सर्वशास्त्रज्ञैस्तपोनिष्ठैर्जितेंद्रियैः॥  

देवैश्च सेवितं तोयं क्षितौतत्तीर्थमुच्यते॥३०॥

सूर्यावांतरस्थानानि पुण्यक्षेत्राणि निर्दिशेत्॥  

मृतानां तेषु सूर्यत्वं सौरक्षेत्रेषु देहिनाम्॥३१॥

दानान्यावसथं कुर्यादुद्यानं देवतागृहम्॥  

तीर्थेष्वेतानि यः कुर्यात्सोऽक्षयं लभते फलम्॥३२॥

क्षान्त्यस्पृहा तथा सत्यं दानं शीलं तपःश्रुतम्॥  

एतदृष्टांगमुद्दिष्टं परंपात्रस्य लक्षणम्॥३३॥

यज्ञोपवासदानानि तपस्तीर्थफलानि च॥  

संपूर्णं लभते भक्त्या भोजयित्वा तु भोजकान्॥३४॥

सूरे भक्तिः क्षमा सत्यं दशेंद्रिय विनिग्रहः॥  

सुखितेषु च मैत्री च सूर्यधर्मस्य लक्षणम्॥३५॥

सूर्यभक्तिं द्विजं भक्त्या यः श्राद्धेषु च भोजयेत्॥  

कुलसप्तकमुद्धृत्यसूर्यलोके महीयते॥३६॥

बहुनात्र किमुक्तेन सूर्यभक्तं तु भोजयेत्॥  

सूर्यभक्तेन यद्भुक्तं भानुनामाश्रयं नृप॥३७॥

न वेदविदुषां कोट्या लभ्यते चेह तत्फलम्॥  

तत्फलं लभते राजन्भोजं भोज्यविधानतः॥३८॥

तस्माच्छ्राद्धे विशेषेणपुण्येषु दिवसेषु च॥  

सूर्यमुद्दिश्यविप्रेंद्रं भोजं संभोजयेन्नृप॥३९॥

**असंयतः संयतो वा सर्वावस्थांगतो**

ऽपि वा॥  

यश्चासौरविभक्तः स्यात्सूर्यवत्पूज्य एव हि॥४०॥

संसर्गाद्वापि वा लोभाद्भोजकं यस्तु भोजयेत्॥  

सोऽपि यां गतिमाप्नोति न तां यज्ञशतैरपि॥४१॥

तस्मान्मान्यश्च पूज्यश्च रक्षणीश्चसर्वदा॥  

भोजकः कुरु शार्दूलसौरेण गतिमिच्छता॥४२॥

नाममात्रप्रयत्नोऽपि यदि स्याद्भोजको रवेः॥  

सूर्यवत्सहिद्रष्टव्यः पूजनीयश्च भारत॥४३॥

गृहे श्राद्धस्य यत्पुण्यमरण्ये तच्छताधिकम्॥  

सौराश्रमेषु विज्ञेयं तत्पुण्यमयुताधिकम्॥४४॥

दत्वा तु भोजके सौम्यं ह्यासनं सपरिच्छदम्॥  

धातुदं तमयं चापि राजा भवति भूतले॥४५॥

विमले वाससीदत्वा भोजकाय महीपते॥  

उद्धृत्य शतसाहस्रं सूर्यलोके महीयते॥४६॥

दत्वा तु लोमशां राजन्भोजकाय शुभां बृहत्॥  

रोम्णिरोम्णिसुवर्णस्य दत्तस्य फलमाप्नुयात्॥४७॥

शंखं ददाति यो भक्त्या तथा दिव्ये च पादुके॥  

सूर्यलोकमवाप्नोति तेजसा रविसन्निभः॥४८॥

लिखापयति यो भक्त्या पुराणे न तु पुस्तकम्॥  

युगकोटिशतं दिव्यं सूर्यलोके महीयते॥४९॥

भवेदिहागतः श्रीमान्सुखाढ्यो वेदपारगः॥  

यः करोतिगृहं भानोस्तत्स्थानं चोत्तमं भवेत्॥५०॥

तत्सूर्यो भोजकः सोत्र भोजकः सूर्य एव हि॥  

तेन भोजक विप्रेषु दानमक्षय्यमित्यपि॥५१॥

यद्यद्यस्योपयुज्ये तदेयं तत्तस्य यत्नतः॥  

उपयोगपरोनित्यं सूर्यस्तदुभयोरपि॥५२॥

व्याख्याने सौरधर्मस्य कृत्वा आमलकं महत्॥  

शोभितं पुष्पपत्राद्यैर्न्यसेत्तत्रासने सुराः॥५३॥

शोभितं माल्यगंधैस्तु सूर्यस्य साधनं महत्॥  

पुरस्तात्तस्य संस्थाप्य आचार्यं पूजयेत्सदा॥५४॥

सूर्यवत्सौरधर्मे च तुल्यमेतद्द्वयंवचः॥  

य एवं न्यायतो वक्तिसौरधर्मं शृणोति च॥५५॥

आयुर्विद्यांयशःकीर्तिमलब्ध्वा तं रविं जपेत्॥  

वदंत्यन्ये पिबंत्यन्ये सर्वे ते फलभागिनः॥५६॥

तस्मादेवंविधोधर्मो वाचकैश्च विदुर्बुधाः॥  

तस्यान्ते पूजयेद्भक्त्या य इच्छेद्विपुलं यशः॥५७॥

इति श्रीभविष्ये महापुराणे ब्राह्मेपर्वणि सप्तमी कल्पे सौरधर्मेद्विसप्तत्युत्तरशततमोऽध्यायः॥१७२॥छ॥

**॥शतानीक उवाच॥**

पुनर्मे ब्रूहि विप्रेंद्रसौरं धर्ममनुत्तमम्॥  

समासात्कथितं ब्रह्मन्विस्तरेण प्रकीर्तितम्॥१॥

साधुसाधुमहाबाहो साधु पृष्टोऽस्मि भारत॥  

त्वत्समो नास्ति लोकेऽस्मिन्सौरःपार्थिवसत्तम॥२॥

कीर्तयाम्यद्यतं पुण्यं संवादं पापनाशनम्॥  

गरुडारुणयो राजन्पुरावृत्तं नराधिप॥३॥

सुखासीनं पुरा राजन्नरुणं सूर्यसारथिम्॥  

उपगम्य महाबाहो गरुडो वाक्यमब्रवीत्॥४॥

धर्माणामुत्तमं धर्मं सर्वपापप्रणाशनम्॥  

सौरधर्मं

खगश्रेष्ठ ब्रूहिमेकृत्स्नशोनघ॥५॥

**॥अरुण उवाच॥**

साधुवत्समहात्मासिधन्यस्त्वं पापवर्जितः॥  

श्रोतुकामोऽसियत्पुत्र सौरधर्ममनुत्तमम्॥६॥

शृणुत्वं कीर्तयाम्येष सुखोपायं महत्फलम्॥  

परमं सर्वधर्माणां सौरधर्ममनुत्तमम्॥७॥

अज्ञानार्णवमग्नानां सर्वेषांप्राणिनामयम्॥  

सौरधर्मो ह्ययं श्रीमान्परतीरप्रदोयतः॥८॥

येस्मरंतिरविभक्त्याकीर्तयंतिचयेखग॥  

पूजयंति च यो नित्यं ते गताः परमं पदम्॥९॥

आत्मद्रोहःकृतस्तेन जातेनेह खगाधिप॥  

नार्चितो येन देवेशः सहस्रकिरणो रविः॥१०॥

सुचिरं संभ्रमत्यस्मिन्दुःखदे च भवार्णवे॥  
जराभूतमहाग्राहे तृष्णावेलाकुलापरे॥११॥

मानुष्यं दुर्लभं प्राप्ययेऽर्चयंति दिवाकरम्॥  

तेषां हि सफलं जन्मकृतार्थास्ते नरोत्तमाः॥१२॥

सूर्यभक्तिपराये च ये च तद्गतमानसाः॥  

ये स्मरंति सदा सूर्यं न ते दुःखस्य भागिनः॥१३॥

विविधानि मनोज्ञानि विविधाभरणाःस्त्रियः॥  
धनं वा दृष्टपर्यंतं सूर्यपूजाविधेः फलम्॥१४॥

ये वांछति महाभोगान्राज्यवात्रिदशालय॥  

सौभाग्यंकांतिमतुलां भोगंत्यागं यशःश्रियम्॥१५॥

सौंदर्यजगतः ख्यातिं कीर्तिधर्मादयः स्मृताः॥  

फलान्येतानि वै पुत्र सूर्यभक्तिविधेर्बुधः॥१६॥

तस्मात्संपूजयेत्सूर्यसर्वदेवगणार्चितम्॥  

दुर्लभाभास्करे भक्तिदुर्लभं च तदर्चनम्॥१७॥

दानं च दुर्लभं तस्मैतद्धोमश्च सुदुर्लभः॥  

दुर्लभं तस्य विज्ञानं तदभ्यासोऽपि दुर्लभः॥१८॥

सुदुर्लभतरंज्ञेयं तदाराधनमुत्तमम्॥  

लोभस्तेषां मनुष्याणां ये रविं शरणंगताः॥१९॥

येषामिहेश्वरे भानौ नित्यंसूर्येगतंमनः॥  

नमस्कारादिसंयुक्तं रविरित्यक्षरद्वयम्॥२०॥

जिह्वाग्रे वर्तते यस्य स फलं तस्य जीवितम्॥  

य एवं पूजयेद्भानुं श्रद्धया परयान्वितः॥२१॥

मुच्यते सर्वपापेभ्यः सनरो नात्र संशयः॥  

डाकिन्यो विविधाकारा राक्षसाः स पिशाचकाः॥२२॥

न तस्य पीडां कुर्वेति तथान्याश्चविभीषणाः॥  

शत्रवो नाशमायांति संग्रामे जयमाप्नुते॥२३॥

नरोगैः पीड्यते वीर आपदो न स्पृशंति तम्॥  

धनमायुर्यशोविद्यां प्रभावमतुलंतथा॥२४॥

शुभेनोपचयं यांति नित्यं पूर्णमनोरथाः॥२५॥

 इति श्रीभविष्ये महापुराणे ब्राह्मेपर्वणि सप्तमीकल्पे गरुडारुणसंवादे सौरधर्मवर्णनं नाम त्रिसप्तत्युत्तरशततमोऽध्यायः॥१७३॥छ॥

**॥अरुण उवाच॥**

पूजयित्वा रविं भक्त्या ब्रह्माब्रह्मत्वमागतः॥  

विष्णुत्वं चापि देवेशो विष्णुरापतदर्चनात्॥१॥

शंकरोऽपि जगन्नाथः पूजयित्वा दिवाकरम्॥  

महादेवत्वमगमत्तत्प्रसादात्खगाधिप॥२॥

सहस्राक्षोऽपि देवेश इन्द्रो

भानुं तमोपहम्॥  

इंद्रत्वमगमद्देवं पूजयित्वा दिवाकरम्॥३॥

मातरो देवगंधर्वाः पिशाचोरगराक्षसाः॥  

पूजयंति सदा भानुमीशानं सुरनायकम्॥४॥

सर्वमेतज्जगन्नित्यं भानौ देवे प्रतिष्ठितम्॥  

तस्मात्संपूजयेद्भानुं य इच्छेत्स्वर्गमक्षयम्॥५॥

यो न पूजयते सूर्यं भास्करं तमसूदनम्॥  

धर्मार्थकाममोक्षाणां न नरो भाजनं भवेत्॥६॥

तस्मात्कार्यं हि तद्ध्यानं यावज्जीवं प्रतिज्ञया॥  

अर्चयेत सदा भानुमापन्नोऽपि सदा खग॥७॥

यस्तु संतिष्ठते नित्यं विना सूर्यस्य पूजनात्॥  

वरं प्राणपरित्यागः शिरसो वाथछेदनम्॥८॥

सूर्यं संपूज्य भुंजीयास्त्रिदशेशांदिवाकरम्॥  

इत्थं निर्वहतियस्य यावज्जीवं तदर्चनम्॥९॥

मनुष्यचर्मणानद्धःसरविर्नात्र संशयः॥  

नहि अर्कार्चनादन्यत्पुण्यमप्यधिकं भवेत्॥१०॥

इति विज्ञाययत्नेन पूजयस्व दिवाकरम्॥  

सूर्यभक्तागमाश्चैव सूर्यार्चनपरायणाः॥११॥

संयताधर्मसंपन्ना धर्मादीन्साधयन्ति ते॥  

सर्व द्वंद्वसहावीरा नीतिविध्युक्तचेतसः॥१२॥

परोपकारनिरतागुरुशुश्रूषणे रताः॥  

अमानिनो बुद्धिमंतो व्यक्तस्पर्धा गतस्पृहाः॥१३॥

शांताः स्वांतगता भद्रा नित्यं स्वागतवादिनः॥  

स्वल्पवाचः सुमनसः शूराः शास्त्रविशारदाः॥१४॥

शौचाचारसुसंपन्ना दयादाक्षिण्यगोचराः॥  

दंभमत्सरनिर्मुक्तास्तृष्णालोभविवर्जिताः॥१५॥

संविभागपराःप्रोक्तानशठाश्चाप्यकुत्सिताः॥  

विषयेष्वपिनिर्लेपाः पद्मपत्रमिवांभसा॥१६॥

नदी नामानि नश्चैव न च रोगवशानुगाः॥  

भवंति भावितात्मानः सुस्निग्धाः साधुसेविताः॥१७॥

न पाणिपादवाक्चक्षुः श्रोत्रशिश्नोदरेरताः॥  

चपलानि न कुर्वंति सर्वव्यासंगवर्जिताः \।\। १८ \।\।

सूर्यासनरताःशांताः षडक्षरमनोगताः॥  

इत्याचारसमायुक्ता भवंति भुविमानवाः॥१९॥

एकांतभक्तिमास्थाय धर्मकामार्थसिद्धये॥  

पूजनीयो रविर्नित्यं गुणेष्वेतेषु वर्तते॥२०॥

सर्वेषामेव पात्राणामति पात्रं दिवाकरः॥  

पतन्तं त्रायते यस्मादतीव नरकार्णवात्॥२१॥

तस्य पात्राति पात्रस्य माहात्म्यं दानमण्वपि॥  

अनेन फलमादिष्टमिहलोके परत्र च॥२२॥

द्रव्येणापि हि यः कुर्यान्नरः कर्मतदालये॥  

सोऽपि देहक्षयाज्जातं प्राप्य शांतिमवाप्नुते॥२३॥

सर्वद्विजकदंबेषु कश्चिज्ज्ञानमवाप्नुयात् ॥  

कश्चिदेतत्तु मे दिव्यं लब्ध्वा ज्ञानं विमुंचति॥२४॥

तावद्भ्रमंति संसारे दुःखशोकपरिप्लुताः॥  

न भवंति रवेर्भक्तायावत्सर्वेपि देहिनः॥॥२५॥

सूर्यस्यालेपनं पुण्यं द्विगुणं चंदनस्य तु॥  

चंदनादगुरौ ज्ञेयं पुण्यमष्टगुणोत्तरम्॥२६॥

कृष्णागुरौ विशेषेणद्विगुणं फलमिष्यते॥

तस्माच्छतगुणं पुण्यं कुंकुमस्य विधीयते॥२७॥

सूर्ययज्ञोपकरणं कृत्वाल्पं यदि वा बहु॥  

भावाद्वित्तानुसारेण सूर्यलोके महीयते॥२८॥

यदपीष्टमनिष्टं च न्यायेनोभयमागतम्॥  

तत्सूर्याय निवेद्यं सद्भन्त्यनंतफलार्थिना॥२९॥

कर्मशाठ्येन यः कुर्याद्दुःखेनापि तदर्चनम्॥  

सोऽपि द्विजो दिवं याति कर्मणा पापवर्जितः॥३०॥

सर्वमन्यत्परित्यज्य सूर्ये चैकमनाः सदा॥  

सूर्यपूजाविधिं कुर्याद्य इच्छेच्छ्रेय आत्मनः॥३१॥

त्वरितंजीवितं याति त्वारितं यौवनं तथा॥  

त्वरितं व्याधिरप्येति तस्मान्नित्यं रविं व्रजेत्॥३२॥

यावन्नाभ्येति मरणं यावन्नाक्रमते जरा॥  

यावन्नेंद्रियवैकल्यं तावदर्चेद्दिवाकरम्॥३३॥

न सूर्यार्चनतुल्योपि न धर्मोन्योजगद्द्विज॥  

इत्थं विज्ञाय देवेशं पूजयस्व दिवाकरम्॥३४॥

ये भक्त्या देवदेवेशं सूर्यं शांतमजंप्रभुम्॥  

इहलोके सुखं प्राप्य ते गताः परमं पदम्॥३५॥

गोपतिं पूजयित्वा तु प्रहृष्टेनांतरात्मना॥  

कृतांजलिपुटो भूत्वा पुरा ब्रह्मा ब्रवीदिदम्॥३६॥

**॥ब्रह्मोवाच॥**

भगवन्तं भगकरं शांतचित्तमनुत्तमम्॥  

देवमार्गप्रणेतारं प्रणतोऽस्मि रविं सदा॥३७॥

शाश्वतं शोभनं शुद्धं चित्रभानुं दिवस्पतिम्॥  

देवदेवेशमीशेशं प्रणतोऽस्मि दिवाकरम्॥३८॥

सर्वदुःखहरं देवं सर्वदुःखहरं रविम्॥  

वराननं वरांगं च वरस्थानं वरप्रदम्॥३९॥

वरेण्यं वरदं नित्यं प्रणतोऽस्मि विभावसुम्॥।  

अर्कमर्यमणं चेंद्रं विष्णुमीशं दिवाकरम्॥४०॥

देवेश्वरं देवरतं प्रणतोऽस्मि विभावसुम्॥  

य इदं शृणुयान्नित्यं ब्रह्मणोक्तंस्तवं परम्॥४१॥

सहिकीर्तिं परां प्राप्य पुनः सूर्यपुरं व्रजेत्॥४२॥

 इति श्रीभविष्ये महापुराणे ब्राह्मपर्वणि सप्तमीकल्पे गरुडारुणसंवादे सूर्यस्तुतिर्नाम चतुःसप्तत्युत्तरशततमोऽध्यायः॥१७४॥छ॥

**॥गरुड उवाच॥**

सर्वरोगहता

ये तु आधिव्याधिसमन्विताः॥  

ग्रहोपघातैर्विविधैरर्दिता ये च मानवाः॥१॥

अरिभिः पीडिता ये च विनायकहताश्च ये॥  

कर्तव्यं किं भवेत्तेषामात्मनः श्रेयसेऽनघ॥२॥

**॥अरुण उवाच॥**

नानारोगहतानां तु अर्दितानां तथारिभिः॥  

आदित्याराधनमुक्त्वा नान्यच्छ्रेयस्करं परम्॥३॥

तस्मादाराधयेन्नित्यं सर्वरोगविनाशनम्॥  

ग्रहोपघातहंतारं राजोपद्रवनाशनम्॥४॥

**॥गरुड उवाच॥**

सर्वपत्रविहीनं मे सर्वरोगविवर्जितम्॥  

शापेन ब्रह्मवादिन्याः पश्यांगं द्विजसत्तम॥५॥

एवंमत्तस्य मे तात किं कार्यमवशिष्यते॥  

येनाहं कर्मणाकल्पो भवेयं पत्रवान्पुनः॥६॥

तन्मे ब्रूहि खगश्रेष्ठप्रसन्नस्य खगाधिप॥  

यत्कृत्वा कल्पतां प्राप्य पूजयामि दिवाकरम्॥७॥

॥अरुण उवाच॥

**पूजयस्व जगन्नाथं भास्करं तिमिरापहम्॥**  
**सूर्याग्निकार्यं सततं शुद्धचित्तः समाचर॥८॥**

**महाशांतिकरं ख्यातं सर्वोपद्रवनाशनम्॥**  
**ग्रहोपघातहंतारं शुभकार्यकरं परम्॥९॥**

**॥गरुड उवाच॥**

**नाहं शक्तोस्मि वैकर्तुं पूजां दिनकरस्य च॥**  
**न चाग्निकार्यं शक्नोमि कर्तुं विकलांगतः॥१०॥**

**तस्मान्मे कुरु शांत्यर्थमग्निकार्यं खगाधिप॥**  
**महाशांतिरितिख्यातं शांतये मम सुव्रत॥११॥**

**॥अरुण उवाच॥**

**एवमेव यदात्थत्वं वैनतेय खगाधिप॥**  
**अकल्पस्त्वं न शक्नोषि महाव्याधिप्रपीडितः॥१२॥**

**अहं करोमि ते पुत्रशांतये पावकार्चनम्॥**  
**यत्कृतं मम चार्केण पुरा शांति दमादरात्॥१३॥**

**सर्वपापहरं पुण्यं महाविघ्नविनाशनम्॥**  
**महोदयं शांतिकरं लक्षहोमविधिस्मृतम्॥१४॥**

**अपमृत्युहरं वीर सर्वव्याधिहरं परम्॥**  
**परचक्रप्रमथनं सदा विजयवर्धनम्॥१५॥**

**तृप्तिदं सर्वदेवानां भास्करप्रियमुत्तमम्॥**  
**आग्नेय्यां दिशिलिप्याथ स्थंडिलं गोमयेन तु॥१६॥**

**देवालयस्य विधिवत्कुर्यादग्निप्रबोधनम्॥**  
**महाव्याहृतिभिर्वीरलक्षहोमं समाचरेत्॥१७॥**

**भूर्भुवःस्वरितिस्वाहा प्रणवेन समन्वितम्॥**  
**आरक्तदेहरूपाय रक्ताक्षाय महात्मने॥१८॥**

**धराधराय शांताय सहस्राक्षि शिरसाय च॥१९॥**

**अधो मुखाय श्वेताय स्वाहा पूर्वाहुतिं सृजेत्॥**  
**चतुर्मुखाय शांताय पद्मासनगताय च॥२०॥**

**पद्मवर्णाय वेधाय कमंडलु धराय च॥**  
**द्वितीयोर्ध्वमुखायेह स्वाहाकाराहुतिं सृजेत्॥२१॥**

**हेमवर्णाय देहाय ऐरावतगताय च॥**  
**सहस्राक्षशरीराय पूर्वादिश्यङ्मुखाय च॥२२॥**

**देवाधिपाय चेंद्राय विहस्ताय शुभाय च॥**  
**स्वाहाकारं चोत्सृजेदेव तृतीयवदनाय च॥२३॥**

**दीप्ताय व्यक्तदेहाय ज्वालामालाकुलाय च॥**  
**इंद्रनीलाभदेहाय सर्वारोग्यकराय च॥२४॥**

**यमाय धर्मराजाय दक्षिणार्धमुखाय च॥**  
**कृष्णांबरधरायेह स्वाहाहुतिमनुसृजेत्॥२५॥**

**नीलजीमूतवर्णाय रक्तांबरधराय च॥**  
**मुक्ताफलशरीराय पिंगाक्षाय महात्मने॥२६॥**

**शुक्लवस्त्राय पीताय दिव्यपाशधराय च॥**  
**स्वाहाकाराय च तथा पश्चिमाभिमुखाय च॥२७॥**

**कृष्णपिंगलनेत्राय वायव्याभिमुखाय च॥**  
**नीलध्वजायवीराय तथा चेंद्राय वेधसे॥२८॥**

**स्वाहेति पवनायेह आहुतिं चोत्सृजेद्बुधः॥**  
**गदाहस्ताय सूर्याय चित्रस्रग्भूषणाय च॥२९॥**

**महोदराय शांताय स्वाहाधिपतये तथा॥**  
**उत्तराभिमुखायेह महादेवप्रियाय च॥३०॥**

**श्वेताय श्वेतवर्णाय चित्राक्षाय महात्मने॥**  
**शांताय शांतरूपाय पिनाकवरधारिणे॥३१॥**

**ईशान्याभिमुखायेहदद्यादीशाय चाहुतिम्॥**  
**विसृजेत्खगशार्दूल**

विधिवच्छ्रेयसेनव॥३२॥

एवं देवं महात्मानं पावकं विधिवत्खग॥  

एवंकृत्वा तु कार्यं तु सौरं खगवरोत्तम॥३३॥

लक्षहोमं च विधिवत्ततः शांतिकमारभेत्॥  

भूर्भुवःस्वरितिस्वाहालक्षहोमविधिः स्मृतः॥३४॥

महाहोमे च वै सौर एष एव विधिः परः॥  
कृत्वैवमग्निकार्यं तु भोजको भास्कराय वै॥३५॥

शांत्यर्थं सर्वलोकानां ततः शांतिकमारभेत्॥  

सिंदूरासनरक्ताभः पद्मरक्ताभलोचनः॥३६॥

सहस्रकिरणोदेवः सप्ताश्वरथवाहनः॥  

गभस्तिमालीभगवान्सर्वदेवनमस्कृतः॥३७॥

करोतु ते महाशांतिं ग्रहपीडा निवारिणीम्॥  

त्रिचक्ररथमारूढ अपां सारमयं तु यः॥३८॥

दशाश्ववाहनो देव आत्रेयश्चामृतस्रवः॥  

शीतांशुरमृतात्मा च क्षयवृद्धिसमन्वितः॥३९॥

सोमःसौम्येन भावेन ग्रहपीडां व्यपोहतु॥  

पद्मरागनिभोभौमो मधुपिंगललोचनः॥४०॥

अंगारकोऽग्निसदृशो ग्रहपीडां व्यपोहतु॥  

पुष्परागनि भेनेह देहेन परिपिंगलः॥४१॥

पीतमाल्यांबरधरोबुधःपीडां व्यपोहतु॥  

तप्तगैरिकसंकाशः सर्वशास्त्रविशारदः॥४२॥

सर्वदेवगुरुर्विप्र अथर्वणवरो मुनिः॥  

बृहस्पतिरितिख्यात अर्थशास्त्रपरश्चयः॥४३॥

शांतेन चेतसा सोपि परेण सुसमाहितः॥  

ग्रहपीडां विनिर्जित्यकरोतु तव शांतिकम्॥४४॥

सूर्यार्चनपरो नित्यं प्रसादाद्भास्करस्य तु॥  

हिमकुंदेंदुवर्णाभो दैत्यदानवपूजितः॥४५॥

महेश्वरस्ततो धीमान्महासौरो महामतिः॥  

सूर्यार्चनपरो नित्यं शुक्रःशुक्लनिभस्तदा॥४६॥

नीतिशास्त्रपरोनित्यं ग्रहपीडां व्यपोहतु॥  

नानारूपधरोव्यक्त अविज्ञातगतिश्चयः॥४७॥

नोत्पत्तिर्जायते यस्य नोदयं पीडितैरपि॥  

एकचूलोद्विचलश्चत्रिशिखःपंचचूलकः॥४८॥

सहस्रशिररूपस्तु चंद्रकेतुरिवस्थितः॥  

सूर्यपुत्रोग्निपुत्रस्तु ब्रह्मविष्णुशिवात्मकः॥४९॥

अनेकशिखरः केतुः स ते पीडां व्यपोहतु॥  

एते ग्रहा महात्मानः सूर्याचनपराःसदा॥५०॥

शांतिं कुर्वंतु ते हृष्टाः सदा कालं हि ते क्षणाः॥५१॥

 इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मेषु सूर्याग्निकर्मणि पंचसप्तत्युत्तरशततमोऽध्यायः॥१७५॥छ॥

**॥सुमंतुरुवाच॥**

पद्मासनः पद्मवर्णः पद्मपत्रनिभेक्षणः॥  

कमंडलुधरः श्रीमान्देवगंधर्वपूजितः॥१॥

चतुर्मुखोदेवपतिः सूर्यार्चनपरः सदा॥  

सुरज्येष्ठो महातेजाः सर्वलोकप्रजापतिः॥२॥

ब्रह्मशब्देन दिव्येन ब्रह्माशांतिं करोतु ते॥  

पीतांबरधरोदेव आत्रेयी दयितः सदा॥३॥

शंखचक्रगदापाणिः श्यामवर्णश्चतुर्भुजः॥  

यज्ञदेहःक्रमोदेव आत्रेयीदयितः सदा॥४॥

शंखचक्रगदापाणिर्मा

धवो मधुसूदनः॥

सूर्यभक्तान्वितोनित्यं विगतिर्विगतत्रयः॥५॥

सूर्यध्यानपरोनित्यं विष्णुः शांतिं करोतु ते॥  

शशिकुंदेंदुसंकाशो विश्रुता भरणैरिह॥६॥

चतुर्भुजो महातेजाः पुष्पार्धकृतशेखरः॥  

चतुर्मुखो भस्मधरः श्मशाननिलयः सदा॥७॥

गोत्रारिर्विश्वनिलयस्तथाचक्रतु दूषणः॥  

वरो वरेण्यो वरदो देवदेवो महेश्वरः॥८॥

आदित्यदेहसंभूतः स ते शांतिं करोतु वै॥९॥

 इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मेषु षट्सप्तत्युत्तरशततमोऽध्यायः॥१७६॥छ॥

**॥अरुण उवाच॥**

पद्मरागप्रभादेवी चतुर्वदनपंकजा॥  

अक्षमालार्पित करा कमंडलुधराशु भा॥१॥

ब्रह्माणी सौम्यवदना आदित्याराधनेरत॥  

शांतिं करोतु सुप्रीता आशीर्वादपराखग॥२॥

महावेतेति विख्याता आदित्य दयितासदा॥  

हिमकुंदेंदुसदृशा महावृषभवाहिनी॥३॥

त्रिशूलहस्तावरणाविश्रुताभरणासती॥  

चतुर्भुजाचतुर्वक्रात्रिनेत्रा पापनाशिनी॥४॥

वृषध्व जार्चनरता रुद्राणीशांतिदाभवेत्॥  

मयूरवाहनादेवीसिंदूरारुणविग्रहा॥५॥

शक्तिहस्ता महाकायासर्वालंकारभूषिता॥  

सूर्यभक्तामहावीर्या सूर्यार्चनरतासदा॥६॥

कौमारीवरदादेवी शांतिमाशुकरोतुते॥  

गदाचक्रधराश्यामा पीतांबरधराखग॥७॥

चतुर्भुजाहिसा देवी वैष्णवी सुरपूजिता॥  

सूर्याचनपरानित्यं सूर्यैकगतमानसा॥८॥

शांतिकरोतुतेनित्यं सर्वासुरविमर्दिनी॥  

ऐरावतगजारूढा वज्रहस्तामह वला॥९॥

सर्वत्रलोचनादेवीवर्णतः कर्बुरारुणा॥  

सिद्धगंधर्वनमितासर्वालंकारभूषिता॥१०॥

इंद्राणीतेसदादेवीशांतिमाशु करोतु वै॥  

वराहघोरविकटावराहवरवाहिनी॥११॥

श्यामावदाता या देवीशंखचक्रगदाधरा॥  

तेजयंती निमिषान्पूजयंती सदारविम्॥१२॥

वाराही वरदादेवीतवशांतिकरोतुवै॥  

अर्धकोशाक टीक्षामानिर्मासास्नायुबंधनात्॥१३॥

करालवदनाघोराखङ्गोद्गतासती॥  

कपालमालिनी क्रूराखदांगवरधारिणी॥१४॥

आरक्कापिंगनयनागजचर्मावगुंठिता॥  

गोश्रुताभरणादेवीप्रेतस्थाननिवासिनी॥१५॥

शिवारूपेणवोरेशिवरूपभयंकरी॥  

चामुंडाचंडरूपेण सदाशांतिकरोतुते॥१६॥

चंडमुंडकरादेवीमुंड देहगतासती॥  

कपालमालिनी क्रूराखदांगवरधारिणी॥१७॥

आकाशमातरोदेव्यस्तथान्यालोकमातरः॥  

भूतानांमातरः सर्वास्तथान्याः पितृमातरः॥१८॥

वृद्धिश्राद्धेषु पूज्यंतेयास्तुदेव्योमनीषिभिः॥  

मात्रेप्रमात्रेतन्मात्रेइतिमातृमुखास्तथा॥१९॥

पितामहीतु तन्मातावृद्धाया च पितामही॥  

इत्येतास्तु पि

तामद्यः शर्तिते पितृमातरः॥२०॥

सर्वामातृमहादेव्यः स्वायुधाव्यग्रपाणयः॥  

जगद्व्याप्य प्रतिष्ठत्योबलि कामामहोदयाः॥२१॥

शांतिकुर्वंतु ते नित्यमादित्याराधनेरताः॥  

शांतेन चेतसा शांत्यःशांतये तव शांतिदाः॥२२॥

सर्वावयवमुख्येन गात्रेण च सुमध्यमा॥  

पीतश्यामाति सौम्येन स्निग्धवर्णेन शोभना॥२३॥

ललाटतिलकोपेता चंद्ररेखार्धधारिणी॥  

चित्रांबरधरादेवी सर्वाभरणभूषिता॥२४॥

वरास्त्रमियरूपाणां शोभागुणमहास्पदा॥  

भावना मात्रसंतुष्टा उमादेवी वरप्रदा॥२५॥

साक्षादागत्य रूपेण शांतेनामिततेजसा॥  

शांतिं करोतु ते प्रीता आदित्याराधने रता॥२६॥

 इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मेषु दशमुखे अग्निकार्यविधौ सप्तसप्तत्युत्तरशततमोध्यायः॥१७७॥

**॥अरुण उवाच॥**

अबलोबालरूपेण खट्वांगशिखिवाहनः॥  

पूर्वेण वदनः श्रीमांस्त्रिशिखःशक्तिसंयुतः॥१॥

कृत्तिकायाश्च रुद्रस्यचांगोद्भूतः सुरार्चितः॥  

कार्तिकेयो महातेजा आदित्यवरदर्पितः॥२॥

शांतिं करोतु ते नित्यं बलं सौख्यं च तेजसा॥  

आत्रेयीबलवान्देव आरोग्यंच खगाधिप॥३॥

श्वेतवस्त्रपरीधानत्र्यक्षः कनकसुप्रभः॥  

शूलहस्तो महाप्राज्ञो नंदीशो रविभावितः॥४॥

शांतिं करोतु ते शान्तो धर्मे च मतिःमुत्तमाम्॥  

धर्मेतरावुभौ नित्यमचलः संप्रयच्छतु॥५॥

महोदरो महाकायःस्निग्धां जनसमप्रभः॥  

एकदंष्ट्रोत्कटोदेवो गजवक्रो महाबल॥६॥

नागयज्ञोपवीतेन नानाभरणभूषितः॥  

सर्वार्थ संपदोद्धारोगणाध्यक्षो वरप्रदः॥७॥

भीमस्य तनयो देवो नायकोथविनायकः॥  

करोतु तेमहाशांति भास्करार्चन तत्परः॥८॥

इंद्रनीलनिभस्त्र्यक्षोदीप्तशूलायुधोद्यतः॥  

रक्तांबरधरः श्रीमान्कृष्णांगो नाम भूषणः॥९॥

पापापनोदमतुलमलक्ष्योमलनाशनः॥  

करोतु ते महाशांतिं प्रीतःप्रीतेन चेतसा॥१०॥

वरांबरधराकन्या नानालंकारभूषिता॥  

त्रिदशानां च जननी पुण्यालोकनमस्कृता॥११॥

सर्वसिद्धिकरादेवी प्रसादपरमास्पदा॥  

शांतिं करोतु माता भुवनस्य खगाधिप॥१२॥

स्निग्धश्यामेनवर्णेन महामहिषमर्दनी॥  

धनुश्चक्रप्रहरणाखड्गपट्टिशधारिणी॥१३॥

आतर्जन्यायतकरा सर्वोपद्रवनाशिनी॥  

शांतिं करोतु ते दुर्गा भवानीच शिवा तथा॥१४॥

अतिसूक्ष्मो ह्यतिक्रोधस्त्र्यक्षोभृंगिरिटिर्महान्॥  

सूर्यात्मको महावीरः सूर्यैकगतमानसः॥१५॥

सूर्यभक्तिकरोनित्यं शिवं ते संप्रयच्छतु॥  

प्रचंडगणसैन्येशो महाघंटाक्षधारकः॥१६॥

अक्षमालार्पितकरश्चाक्षचंडेश्वरोवरः॥  

चंडपापहरोनित्यं ब्रह्महत्या

विनाशनः॥१७॥

शांतिं करोतु ते नित्यमादित्याराधने रत॥  

करोति च महायोगीकल्याणानां परंपराम्॥१८॥

आकाशमातरो दिव्यास्तथान्यादेवमातरः॥  

सूर्यायन परा देव्यो जगद्व्याप्यव्यवस्थिताः॥१९॥

शांतिं कुर्वंतु मे नित्यं मातरः सुरपूजिताः॥  

ये रौद्रारौद्रकर्माणो रौद्रस्थाननिवासिनः॥२०॥

मातरोरुद्ररूपाश्च गणानामधिपाश्च ये॥  

विघ्नभूतास्तथा चान्ये दिक्षुदिक्षु समाश्रिताः॥२१॥

सर्वे ते प्रीतमनसःप्रतिगृण्हंतु मे बलिम्॥  

सिद्धिं कुर्वंतु ते नित्यं भयेभ्यः पांतु सर्वतः॥२२॥

ऐंद्रादयो गणा ये तु वज्रहस्ता महाबलाः॥  

हिमकुंदेंदु सदृशा नीलकष्णांगलोहिताः॥२३॥

दिव्यांतरिक्षा भौमाश्चपातालतलवासिनः॥  

ऐंद्रा शांतिं प्रकुर्वंतु भद्राणि च पुनःपुनः॥२४॥

आग्नेय्यां ये भृताः सर्वेध्रुवहत्यानुषंगिणः॥  

सूर्यानुरक्तारक्ताभा जपासुमनिभास्तथा॥२५॥

वैरक्तलोहिता दिव्या आग्नेय्यां भास्करादयः॥  

आदित्याराधनपराआदित्यगतमानसाः॥२६॥

शांतिं कुर्वंतु ते नित्यं प्रयच्छंतु बलिं मम॥  

भयाऽऽदित्यसमये तु सततं दंडपाणयः॥२७॥

आदित्याराधनपराःकं प्रयच्छंतु ते सदा॥  

ईशान्यां संस्थिताये तु प्रशांताः शूलपाणयः॥२८॥

भस्मोद्धूलितदेहाश्चनीलकंठाविमोहिताः॥  

दिव्यांतरिक्षाभौ

माश्च पातालतलवासिनः॥२९॥

सूर्यपूजाकरा नित्यं पूजयित्वा तु मालिनम्॥  

ततः सुप्रीतमनसो लोकपालैः समन्विताः॥३०॥

शांतिंकुर्वंतु मे नित्यं कं प्रयच्छंतु पूजिताः॥  

अमरावती पुरी नाम पूर्वभागे व्यवस्थिता॥३१॥

विद्याधरगणाकीर्णासिद्धगंधर्वसेविता॥  

रत्नप्राकाररुचिरा महारत्नोपशोभिता॥३२॥

तत्र देवपतिः श्रीमान्वज्रपाणिर्महाबलः॥  

गोपतिर्गोसहस्रेणशोभमानेन शोभते॥३३॥

ऐरावतगजारूढो गैरिकाभो महाद्युतिः॥  

देवेंद्रः सततं हृष्ट आदित्याराधने रतः॥३४॥

सूर्यज्ञानैकपरमः सूर्यभक्तिसमन्वितः॥  

सूर्यप्रणामः परमांशांतिं ते शीघ्रमृच्छतु॥३५॥

आग्नेयदिग्विभागेतु पुरीतेजस्वती शुभा॥  

नानादेवगणाकीर्णा नानारत्नोपशोभिता॥३६॥

तत्र ज्वाला समाकीर्णो दीप्तांगारसमद्युतिः॥  

पुरगोदहनो देवोज्वलनः पापनाशनः॥३७॥

आदित्याराधनरत आदित्य गतमानसः॥  
शांतिं करोतु ते देवस्तथा पापपरिक्षयम्॥३८॥

वैवस्वती पुरी रम्या दक्षिणेन महात्मनः॥  

सुरासुरशताकीर्णा नानारत्नोपशोभिता॥॥३९॥

तत्र कुंदेंदुसंकाशो हरिपिंगललोचनः॥  

महामहिषमारूढः कृष्णस्रग्वस्त्रभूषणः॥४०॥

अंतकोऽथ महातेजाः सूर्यधर्म

परायणः॥  

आदित्याराधनपरःक्षेमारोग्यं ददातु ते॥४१॥

नैर्ऋते तु दिशाभागे पुरी कृष्णेति विश्रुता॥  

मोहरक्षोगणा शौचपिशाचप्रेतसंकुला॥४२॥

तत्र कुंदनिभोदेवो रक्तस्रग्वस्त्रभूषणः॥  

खड्गपाणिर्महातेजाः करालवदनोज्ज्वलः॥४३॥

रक्षेंद्रो वसतो नित्यमादित्याराधने रतः॥  
करोतु मे सदा शांतिं धनं धान्यं प्रयच्छतु॥४४॥

पश्चिमे तु दिशाभागे पुरीशुद्धवती सदा॥  

नानाभोगसमाकीर्णा नानाकिन्नर सेविता॥४५॥

तत्र कुंदेंदुसंकाशो हरिपिंगललोचनः॥  

शांतिं करोतु मे प्रीतः शांतः शांतेन चेतसा॥४६॥

यशोवती पुरी रम्या ऐशानीं दिशमाश्रिता॥  

नानागणसमाकीर्णा नानाकृतशुभालया॥४७॥

तेजःप्राकारपर्यंता अनौपम्य सदोज्ज्वला॥  

तत्र कुंदेंदु संकाशश्चांबुजाक्षोविभूषितः॥४८॥

त्रिनेत्रःशांतरूपात्मा अक्षमाला धराधरः॥  

ईशानः परमो देवः सदा ते शांतिमृच्छतु॥४९॥

भूलोके तु भुवर्लोके निवसंति च ये सदा॥  

देवादेवशुभायुक्ताः शांतिं कुर्वंतु ते सदा॥५०॥

महर्लोके जनोलोके परलोके गताश्च ये॥  

ते सर्वे मुदितादेवाः शांतिं कुर्वंतु ते सदा॥५१॥

सरस्वती सूर्यभक्ता शांतिदा विदधातु मे॥  

चारु चामीकरस्था या सरोजकरपल्लवा॥५२॥

सूर्यभक्त्याश्रितादेवी विभूतिं ते प्रयच्छतु॥  

हरेण सुविचित्रेण भास्वत्कनकमेखला॥५३॥

अपराजिता सूर्यभक्ता करोतु विजयं तव॥५४॥

 इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मवर्णनं नामाष्टसप्तत्युत्तरशततमोऽध्यायः॥१७८॥छ॥

**॥अरुण उवाच॥**

कृत्तिका परमादेवी रोहिणी च वरानना॥  

श्रीमन्मृगशिरोभद्राआर्द्रो चाप्यपराज्वला॥१॥

पुनर्वसुस्तथापुष्य आश्लेषा च तथाधिप॥  

सूर्यार्चन रतानित्यं सूर्यभावानुभाविताः॥२॥

अर्चयंति सदा देवमादित्यं सुरते सदा॥  

नक्षत्रमातरोह्येताः प्रभामालाविभूषिताः॥३॥

मघा सर्वगुणोपेता पूर्वा चैव तु फाल्गुनी॥  

स्वातीविशाखावरदा दक्षिणांदिशमाश्रिताः॥४॥

अर्चयंति सदा देवमादित्यं सुरपूजितम्॥  

तवापि शांतिकं द्योतं कुर्वंतु गगनोदिताः॥५॥

अनुराधा तथा ज्येष्ठामूलंसूर्यपुरःसरा॥  

पूर्वाषाढा महावीर्या आषाढा चोत्तरा तथा॥६॥

अभिजिन्नामनक्षत्रं श्रवणं च बहुश्रुतम्॥  

एताः पश्चिमतोदीप्ता राजंते चानुमूर्तयः॥७॥

भास्करं पूजयंत्येताः सर्वकालंसुभाविताः॥  

शांतिं कुर्वंतु ते नित्यं विभूतिं च महर्द्धिकाम्॥८॥

धनिष्टाशतभीषा तु पूर्वाभाद्रपदास्तथा॥९॥

उत्तराभाद्ररेवत्यश्चाश्विनी च महामते॥  

भरणी च महादेवी नित्यमुत्तरतः स्थिताः॥१०॥

सूर्यार्चनरतानित्यमादित्यगतमा

नसाः॥

शांतिं कुर्वंतु ते नित्यं विभूतिं च महर्द्धिकाम्॥११॥

मेषो मृगाधिपः सिंहो धनुर्दीप्तिमतांवराः॥  

पूर्वेण भासयंत्येते सूर्ययोगपराः शुभाः॥१२॥

शांतिं कुर्वंतु ते नित्यं भक्त्या सूर्यपदांबुजे॥  

वृषः कन्या च परमामकर श्चापि बुद्धिमान्॥१३॥

एते दक्षिणभागे तु पूजयंति रविं सदा॥  
भक्त्या परमयानित्यं शांतिं कुर्वंतु ते सदा॥१४॥

मिथुनं तुलकुंभश्च पश्चिमे च व्यवस्थिताः॥  

जपंत्येते सदा कालमादित्यं ग्रहनायकम्॥१५॥

शांतिं कुर्वंतु ते नित्यं खषोल्का ज्ञानतत्पराः॥  

स तपोदत्तपुष्पाभ्यां ये स्मृताः सततं बुधैः॥१६॥

ऋषयः सप्तविख्याता ध्रुवां ताः परमोज्ज्वलाः॥  
भानुप्रसादात्संपन्नाः शांतिं कुर्वंतु ते सदा॥१७॥

कश्यपोगालवोगार्ग्यो विश्वामित्रो महामुनिः॥  

मुनिर्दक्षो वसिष्ठश्चमार्कंडः पुलहः क्रतुः॥१८॥

नारदो भृगु रात्रेयो भारद्वाजश्चवै मुनिः॥  

वाल्मीकः कौशिकोवात्स्यः शाकल्योऽथ पुनर्वसुः॥१९॥

शालंकायन इत्येते ऋषयोऽथ महातपाः॥  

सूर्यध्यानैकपरमाः शांतिं कुर्वंतु सदा॥२०॥

ऋषिकन्या महाभागा ऋषिकन्याः कुमारिकाः॥  

सूर्यार्चनरता नित्यं शांतिॆ कुर्वंतु ते सदा॥२१॥

सिद्धाः समृद्धतपसो ये चान्ये वै महातपाः॥  

विद्याधरामहात्मानो गरुडश्चत्वया सह॥२२॥

आदित्यपरमाह्येते आदित्याराधने रताः॥  

सिद्धिं ते संप्रयच्छंतु आशीर्वादपरायणाः॥२३॥

नमुचिर्दैत्यराजेंद्रः शंकुकर्णो महाबलः॥  

महानाथोऽथविख्यातो दैत्यः परमवीर्यवान्॥२४॥

ग्रहाधिपस्य देवस्य नित्यं पूजा परायणाः॥  

बलवीर्यचतेऋद्विमारोग्यंविवदंतुते॥२५॥

महाढ्यो यो हयग्रीवः प्रह्लादः प्रभयान्वितः॥  

तानैकाग्निमुखो दैत्यः कालनेमिर्महाबलः॥२६॥

एते दैत्या महात्मानः सूर्यभावेन भाविताः॥  
तुष्टिवलंतथाऽऽरोग्यंप्रयच्छंतुसुरादयः॥२७॥

वैरोचनोहिरण्याक्षस्तुर्वसुश्चसुलोचनः॥  

मुचकुंदोमुकुंदश्व दैत्योरैवतकस्तथा॥२८॥

भावेन परमेणे मंयजंतेसततंरविम्॥  

सततंचशुभात्मानः पुष्टिं कुर्वंतु सदा॥२९॥

दैत्यपत्न्यो महाभागादैत्यानांकन्यकाःशुभाः॥

कुमारायेच दैत्यानां शांतिकुवैतेसदा॥३०॥

आरक्तेन शरीरेणरक्तांतायतलोचनाः॥  

महाभागाः कृताटोपशंखाद्याः कृतलक्षणाः॥३१॥

अनंतो नागराजेंद्र आदित्याराधने रतः॥  

महापापविषं हत्वा शांतिमाशु करोतु ते॥३२॥

अतिपीतेनदेहेन विस्फुरद्भोगसंपदा॥  

तेजसा चातिदीप्तेन कृत स्वस्तिकलांछनः॥३३॥

नागराट्तक्षकः श्रीमान्नाम कोट्यासमन्वितः॥  

करो

तु ते महाशांतिं सर्वदोषविषापहाम्॥३४॥

अतिकृष्णेन वर्णेन स्फुटाधि कटमस्तकः॥  

कंठरेपात्रयोपेतो घोरदंष्ट्रायुधोद्यतः॥३९॥

कर्कोटको महानागोविपद वलान्वितः॥  

विषशस्त्राशिसंतापहत्वाशांतिं करोतुते॥३६॥

पद्मवर्णः पद्मकान्तिः फुलपद्मायते क्षणः॥  

ख्यातः पद्मोमहानागोनित्यं भास्कर पूजकः॥३७॥

सतेशांति शुभशीघ्रमचलं संप्रयच्छतु॥  

श्यामेन देहभारेणश्रीमत्कमललोचनः॥३८॥

विषदर्पवलोन्मत्तोग्रीवायांरखयान्वितः॥  

शंखपालश्रियादीतः सूर्यपादाब्जपूजकः॥३९॥

महाविषंगर श्रेष्ठंहत्वा शांतिं करोतु॥  

अतिगौरेणदेहेन चंद्रार्धकृतशेखरः॥४०॥

दीपभागेकृताटो पशुभलक्षणलक्षितः॥  

कुलिको नाम नागेंद्रो नित्यं सूर्यपरायणः॥४१॥

अपहृत्यविषंघोरं करोतुतवशांतिकम्॥  

अंतरिक्षेचयेनागायेनागाः स्वर्गसंस्थिताः॥४२॥

गिरिकंदर दुर्गेषुयेनगाभुविसंस्थिताः॥  

पातालेयेस्थितानागाः सर्वेयत्रसमाहिताः॥४३॥

सूर्यपादार्चनासक्ताः शांतिं कुर्वंतु ते सदा॥  

नागिन्योनागकन्याश्चतथानागकुमारकाः॥४४॥

सूर्यभक्ताः सुमनसः शांतिकुवैतुतेसदा॥  

य इदं नाम संस्थानं कीर्तयेच्छृणुयात्तथा॥४५॥

नतस्यसहिसंतिनविक्रम सदा॥४६॥

 इति श्रीभविष्ये महापुराणे ब्राह्मपर्वणि सप्तमीकल्पे सौरधर्मवर्णनं नामैकोनाशीत्युत्तरशततमोऽध्यायः॥१७९॥

गंगापुण्यामहादेवी यमुनानर्मदा नदी॥  

गौतमीचापिकावेरीवरणादिविकास्तथा॥  

सर्वग्रहपतिदेवं लोकेशंलोकनायकम्॥१॥

पूजयंति सदानद्यः सूर्यसद्भावभाविताः॥  

शांतिकुवैतुतेनित्यं सूर्यध्यानैकमानसः॥२॥

निरंजनानामनदीशोणश्चापिमहानदः॥  

मंदाकिनीचपरमातथा सन्निहिताशुभा॥३॥

एताश्चान्याश्ववहवोभुविदिव्यंतरिक्ष के॥  

सूर्यार्चनरतानद्यः कुर्वंतुतवशांतिकम्॥४॥

महावैिश्रवणोदेवोयक्षराजामहर्षिकः॥  

यक्षकोटीपरीवारो यक्षःसंख्येयसंयुतः॥५॥

महाविभवसंपन्नः सूर्यपादार्चनरेतः॥  

सूर्यध्यानैकपरमः सूर्यभावेन भावितः॥६॥

शांतिकरोतु ते प्रीतः पद्मपत्रायतेक्षणः॥  

मणिपत्र महायक्षोमणिरत्नविभूषितः॥७॥

मनोहरेणहारेणकंठलग्नराजते॥  

यक्षिणीयक्षकन्याभिः परिवारितविग्रहः॥८॥

सूर्यार्चनसमासक्तः करोतुतवशांतिकम्॥  

सुचिरोनाम यशेंद्रोमणिकुंडलभूषितः॥९॥

ललाटेहेम पटलप्रबद्धेन विराजते॥  

बहुपक्षसमाकीर्णोयक्षैर्नामितविग्रहः॥१०॥

सूर्यपूजापरोयुक्तः करोतुतवशांतिकम्॥

पांचिकोनामयक्षेद्रः कंठाभरणभूषितः॥११॥

कुक्कुटेनविचित्रेण बहुरत्नान्वितेनतु॥  

यक्षवृंदसमाकीर्णोयक्षकोटि समन्वितः॥१२॥

सूर्यार्चनकरः श्रीमान्करोतुतवशांतिकम्॥  

धृतराष्ट्रो महातेजानानायक्षाधिपः खग॥१३॥

दिव्यपट्टः शुक्लच्छत्रोमणिकांचनभूषितः॥  
सूर्यभक्तः सूर्यरतः सूर्यपूजापरायणः॥१४॥

सूर्यप्रसादसंपन्नः करोतुतवशांतिकम्॥  

विरूपाक्षश्चयक्षेद्रः श्वेतवासामहाद्युतिः॥१५॥

नानाकांचनमालाभिरुपशोभितकंधरः॥  

सूर्यपूजापरोभक्तः कंजाक्षः कंजसन्निभः॥१६॥

तेजसादित्यसंकाशः करोतुतवशांतिकम्॥  

अंतरिक्षगतायक्षायेयक्षाः स्वर्गगामिनः॥१७॥

नानारूपधरायक्षाः सूर्यभक्तादृढवताः॥  

तद्भक्तास्तत्रमनसः सूर्यपूजासमुत्सुकाः॥१८॥

शांतिं कुर्वंतुतेहृष्टाः शांताः शांतिपरायणाः॥  

यक्षिण्योविविधाकारास्तथायक्षकुमारकाः॥१९॥

यक्षकन्यामहाभागाः सूर्याराधनतत्पराः॥  

शांतिंस्वस्त्ययनंक्षेमंबलंकल्याणमुत्तमम्॥२०॥

सिद्धिंचाशुप्रयच्छंतुनित्यंचसुसमाहिताः॥  

पर्वताः सर्वतः सर्वेवृक्षाश्चैव महर्द्धिकाः॥२१॥

सूर्यभक्ताः सदासर्वे शांतिकुवैतुतेसदा॥  

सागराः सर्वतः सर्वेगृहारण्या निकृत्स्नशः॥२२॥

सूर्यस्याराधनपराः कुर्वंतु तवशांतिकम्॥  
राक्षसाः सर्वतः सर्वेघोररूपामहाबलाः॥२३॥

स्थलजाराक्षसाये तु अंतरिक्षगताश्चये॥  
पातालेराक्षसा येतुनित्यं सूर्याचनेरताः॥२४॥

शांतिं कुर्वंतु ते सर्वे तेजसानित्यदीपिताः॥  

प्रेताः प्रेतगणाः सर्वेयेप्रेताः सर्वतोमुखाः॥२५॥

अतिदीप्ताश्चयेप्रेताये प्रेतारुधिराशनाः॥  
अंतरिक्षेचयेप्रेतास्तथायेस्वर्गवासिनः॥२६॥

पातालेभूतलेवापियेप्रेताः कामरूपिणः॥  

एकवक्रोरथोयस्ययस्तु देवोवृषध्वजः॥२७॥

तेजसातस्य देवस्य शांतिं कुर्वंतु ते सदा॥  

ये पिशाचामहावीर्यावृद्धिमंतोमहाबलाः॥२८॥

नानारूपधराः सर्वे सर्वेचगुणवत्तराः॥  

अंतरिक्षेपिशाचा ये स्वर्गे ये च महाबलाः॥२९॥

पाताले भूतलेयेच बहुरूपामनोजवाः॥  

यस्याहंसारथिर्वीरयस्यत्वंतुरगः सदा॥३०॥

तेजसा तस्यदेवस्यशांतिंकुर्वंतु तेजसा॥  

अपस्मारग्रहाः सर्वेसर्वेचापिज्वरग्रहाः॥३१॥

ये च स्वर्गस्थिताः सर्वेभूमिगायेग्रहोत्तमाः।  

पाताले तुग्रहा ये चयेग्रहाः सर्वतोगताः॥ ३२॥

दक्षिणेकिरणेयस्य सूर्यस्यचस्थितोहरिः॥  

हरोयस्यसदावामेललाटेकंजजः स्थितः॥३३॥

तेजसातस्य देवस्य शांतिं कुर्वंतु ते सदा॥  
इतिदेवादयः सर्वे सूर्ययज्ञविधायिनः॥३४॥

कुर्वंतु जगतः शांतिसूर्यभक्तेषुसर्वदा॥  

जयसूर्याय देवायत मोहंत्रेविवस्वते॥३५॥

जयप्रदाय

सूर्याय भास्कराय नमोस्तुते॥

ग्रहोत्तमाय देवाय जयकल्याणकारिणे॥३६॥

जयपद्मविकाशायबुधरूपायतेनमः॥  

जयदीप्तिविधानायजयशांतिविधायिने॥३७॥

तमोघ्नायजयायैव अजितायनमोनमः॥  

जयार्कजयदीप्तेशसहस्रकिरणोज्ज्वल॥३८॥

जयनिर्मितलोकस्त्वमजितायनमोनमः॥  
गायत्रीदेहरूपायसावित्रीदयितायच॥३९॥

धराधरायसूर्यायमार्तंडायनमोनमः॥

**॥सुमंतुरुवाच॥**

एवंहिकुर्वतः शांतिमरुणस्यमहीपते॥४०॥

श्रेयसेवैनतेयस्यगरुडस्यमहात्मनः॥  

एतस्मिन्नेव काले तु सुपर्णः पत्रवानभूत्॥४१॥

तेजसा बुधसंकाशोबलेनहरिणासमः॥  
संपूर्णावयवोराजन्यथापूर्वंतथाभवत्॥४२॥

प्रसादाद्देवदेवस्य भास्करस्य महात्मनः॥  

एवमन्येऽपिराजेंद्र मानवायेसरोगिणः॥४३॥

अस्मिन्कृतेऽग्निकार्येतुविरुजास्तेभवंतिहि॥  

तस्माद्यत्नेनकर्तव्यमग्निकार्यविधानतः॥४४॥

करणीयंचराजेंद्र मानवैश्चसरोगिभिः॥  

अस्मिन्कृतेअग्निकार्येविरुजास्तेभवंतिहि॥४५॥

ग्रहोपघातेदुर्भिक्षेउत्पातेषुचकृत्स्रशः॥  

अवर्षमाणेपर्जन्ये लक्षहोमसमन्वितः॥४६॥

पूजयित्वाप्रसूक्तंतुध्यात्वावीरंप्रयत्नतः॥  

वारुणैश्चतथासूक्तैर्होमं कुर्याद्विचक्षणः॥४७॥

चेतसासुप्रसन्नेन सर्पिषामधुनासह॥  

तिलैर्यवैश्चसहितैः पायसं मधुनातथा॥४८॥

इदं च शांतिकं कुर्याद्बलिंदद्यात्प्रयत्नतः॥  

एवंकृते श्रियंदेवावर्षंतः कामनानृणाम्॥४९॥

इत्येवंशांतिकाध्यायं यः पठेच्छृणुयादपि॥  

विधिना सर्वलोकस्तुध्यायमानोदिवकरम्॥५०॥

सविजित्यरणेशत्रुंमानंच परमंलभेत्॥  

अक्षयंमोदतेकालमतिरस्कृत्यशासनात्॥५१॥

व्याधिभिर्नाभिभूयेतपुत्रपौत्रैः प्रतिष्ठितः॥  

भवेदादित्यसदृशस्तेजसाप्रभयातथा॥५२॥

यमुद्दिश्य पठेद्वीरवाचकंमानवंभुवि॥  

न पीड्यतेचतैरोगैर्वातपित्तकफात्मजैः॥५३॥

नाकालेमरणंतस्यनसर्पैश्चापिदश्यते॥  

नविषंक्रमते देहेनजडांध्यंनमूकता॥५४॥

नचोत्पत्तिभयं तस्यनाभिचारकजंभवेत॥  

येरोगाये महोत्पातायेऽहयश्चमहाविषाः॥५५॥

तेसर्वेप्रशमंयांतिश्रवणादस्य भारत॥  

यत्पुण्यं सर्वतीर्थानांगंगादीनांविशेषतः॥५६॥

तत्पुण्यंकोटिगुणितं प्राप्नोतिश्रवणादिभिः॥  

दशानांराजसूयानामन्येषांचविशेषतः॥५७॥

जीवेद्वर्षशतंसाग्रंवर्षव्याधिविवर्जितः॥  

गोध्नश्चैवकृतघ्नश्चब्रह्महागुरुतल्पगः॥५८॥

शरणागतदीनार्तमित्रविश्रंभघातकः॥  

दुष्टः पापसमाचारः पितृहामातृहातथा॥५९॥

श्रवणादस्य पापेभ्योमुच्यतेनात्र संशयः॥  

इतिहासमिदंपुण्यमग्निकार्य

मनुत्तमम्॥६०॥

नदेयंकस्यचिद्वीरमूर्खस्येदमनुत्तमम्॥  
सूर्यभक्तेसदादेयं सूर्येणकथितंपुरा॥६१॥

अरुणस्य महाबाहोगरुडस्यारुणेनच॥  
गरुडेनपुरा प्रोक्तं भोजकानांमहात्मनाम्॥६२॥

सूर्यशर्मसुखादीनां शाकद्वीपेमहीपते॥  

तैश्चापिकथितं पुण्यंमुनेर्व्यासस्य धीमतः॥६३॥

तेनाषिकथितं पुण्यं सर्वपापभयापहम्॥६४॥

 इति श्रीभविष्येमहापुराणे ब्राह्मेपर्वणि सप्तमीकल्पे गरुडारुणसंवादे शांतिकवर्णनं नामाशीत्युत्तरशततमोऽध्यायः॥१८०॥छ॥

**॥शतानीक उवाच॥**

पंचप्रकारं धर्ममेवदस्मातयथाक्रमम्॥  
कौतुकं पृच्छतेब्रह्मन्समासव्यासयोगतः॥१॥

॥सुमंतुरुवाच॥

पंचधावर्णितं धर्मं शृणुराजन्समासतः॥  
यथोक्तं भास्करेणेह अरुणस्य महात्मनः॥२॥

सहस्रकिरणंभानुमुदयस्थंदिवाकरम्॥  
प्रणम्यशिरसादेवमुवाचगरुडाग्रजः॥३॥

भगवन्देवदेवेशसहस्रकिरणोज्ज्वल॥  
स्मृतिधर्मान्यथातत्त्वंवक्तुमर्हसि एवच॥४॥

एवं पृष्टस्तु भगवानरुणेनखगाधिपः॥  
उवाच परयाप्रीत्यापूजयित्वामहीपते॥५॥

**॥भास्कर उवाच॥**

स्मृतिधर्मंवदेन्मूलं शृणुत्वं गरुडाग्रज॥  
पूर्वानुभूतं यद्ध्यानमथतत्स्मरणंस्मृतिः॥६॥

धर्मः क्रियात्मानिर्दिष्टः श्रेयोभ्युदयलक्षणः॥  
सएवचविधः प्रोक्तो वेदमूलः सनातनः॥७॥

अस्यशब्दस्यानुष्ठानात्स्वर्गोमोक्षश्चजायते॥  
इहलोके सुखैश्वर्यमलंयच्चखगाधिप॥८॥

**॥अनूरुरुवाच॥**

कथं पंचविधोह्येषप्रोक्तोधर्मः सनातनः॥  
कस्यभेदास्तु ते पंचब्रूहिमेदेवसत्तम॥९॥

**॥भास्कर उवाच॥**

वेदधर्मःस्मृतस्त्वेकआश्रमाणांस तत्परः॥  
वर्णाश्रमस्तृतीयस्तु गुणनैमित्तिकोयथा॥१०॥

वर्णत्वमेकमाश्रित्यअधिकारेप्रवर्तते॥  
सवर्णाश्रमदंडस्तुभिक्षादंडादिकोयथा॥११॥

वर्णाश्रमाश्रमत्वंचयोधिकृत्यप्रवर्तते॥  
सवर्णाश्रमधर्मस्तुदंडाद्या मेखलायथा॥१२॥

योगुणेनप्रवर्तेत सगुणाधर्म उच्यते॥  
यथामूर्धाभिषिक्तस्य प्रजानां पालनंपरम्॥१३॥

निमित्तमेकमाश्रित्ययो धर्मः सप्रवर्तते॥  
नैमित्तिकः सविज्ञेयो जातिद्रव्यगुणाश्रयः॥१४॥

एषतुद्विविधः प्रोक्तः समासादविशेषतः॥  
नैमित्तिकः स विज्ञेयः प्रायश्चित्तविधिर्यथा॥१५॥

सचतुर्धानिरूप्यस्तुस्वरूपफलसाधनैः॥  
प्रमाणतस्तुप्रत्येकंसमस्तैश्चयथाक्रमम्॥१६॥

श्रुत्यासहविरोधेतुबाध्यतेविषयंविना॥  
व्यवस्थयाविरोधेनकार्योयत्नः परीक्ष्यते॥१७॥

स्मृत्यासह विरोधेनचार्थशास्त्रस्यसाधनम्॥  
परस्परविराधेतु अर्थशास्त्रस्यसाधनम्॥१८॥

अदृष्टार्थेविकल्पस्तुव्यवस्थासंभवेसति॥

स्मृतिशास्त्रविकल्पस्तु आकांक्षापूरणेसति॥१९॥

वेदमूलेस्थितत्वेतदनुष्ठानंकियासती॥  

एवं शक्यविधानं तु न्यायोद्येवं व्यवस्थितः॥२०॥

निषेधविधिरूपं तुद्विधाशास्त्रंखगाधिप॥  

एकरूपंवदंत्यन्ये बहुरूपमथापरे॥२१॥

पंचप्रकाराःस्मृतयएवंशिष्यव्यवस्थिताः॥  

त्रिधाचतुद्विधावा एकधा बहुधा॥२२॥

दृष्टार्थातुस्मृतिः काचिदृष्टार्थातथापरा॥  

अनुवादस्मृतिस्त्वन्यादृष्टादृष्टातुपंचमी॥२३॥

सर्वाएतावेदमूलाःस्मृतावैऋषिभिः स्वयम्॥

**॥अरुण उवाच॥**

याएताभवताप्रोक्ताः स्मृतयः पर्वगोपने॥२४॥

एतासांलक्षणं ब्रूहिसमासादेवसत्तम॥  

दृष्टार्था कामतादेवअदृष्टार्थाचकाभवेत्॥२५॥

दृष्टादृष्टस्वरूपाकान्यायमूलाकथंभवेत्॥  

अनुवादस्मृतिः कास्यादृष्टादृष्टानुका भवेत्॥२६॥

एवमुक्तोमहातेजाभास्करोवारितस्करः॥  

उवाच तं खगं वीरं प्रणतं विनयान्वितम्॥२७॥

**॥आदित्यउवाच॥**

षड्गुणस्यस्वरूपं तुप्रयोगात्कार्यगौरवात्॥  

समयानामुपायानांयोगोव्या स समासतः॥२८॥

अध्यक्षाणांचनिक्षेपःकरणानांनिरूपणम्॥  
दृष्टार्थेयंस्मृतिः प्रोक्ताऋषिभिर्गरुडाग्रज॥२९॥

संध्योपास्तिस्तथाकार्याशुनोमांसंनभक्षयेत्॥  

अदृष्टार्थास्मृतिः प्रोक्तामनु नाविनतात्मज॥३०॥

पालाशंधारयेदंडमभयार्थीविदुर्बुधाः॥  

विरोधेतुविकल्पःस्याद्यागोहोमस्ततोयथा॥३१॥

श्रुतौदृष्टयथाकायैस्मृतौतत्तादृशंयदि॥  

उक्तानुवादिनीसानुपारिव्राज्यं तथागृहात्॥३२॥

उक्तोधर्मश्वसंक्षेपात्परिभाषाचतद्गता॥  

तत्साधनंच देशादिइत्थमित्यब्रवीद्रविः॥३३॥

ब्रह्मावर्तःपरोदेशऋषिशस्तस्त्वनंतरः॥  

मध्यदेशस्ततोऽप्यन्यआर्यावर्तस्त्वनंतरः॥३४॥

कृष्णसारस्तुविचरेन्मृगोयत्रस्वभावतः॥  

यज्ञियः सतुदेशः स्यान्म्लेच्छदेशस्ततः परः॥३५॥

ब्रह्मादीनां देवानां त्राह्मणादेस्तथैवच॥  

भूतग्रामस्य कृत्स्रस्यत्रयं कृत्स्नस्यखेचर॥३६॥

साधनत्वंमनुः प्राहवेदमूलंसनातनम्॥  

प्रकाशयज्ञसंसिद्धचैयदशब्दस्य वतु॥३७॥

उपलभ्ययथातत्त्वंसचदर्शितवानृषिः॥  
सम्यक्संसाधनं धर्मकर्तव्यमधिकारिणा॥३८॥

निष्कामेनसदावीरकाम्यंरूपान्वितेनच॥  

आचारयुक्तः श्रद्धालुर्वेदज्ञोऽध्यात्मचिंतकः॥३९॥

कर्मणां फलमाप्नोतिन्यायार्जितधनस्यसः॥

**॥अरुणउवाच॥**

ब्रह्मावर्तादिदेशानां समस्तानांविभावसोः॥४०॥

विभागंत्र हिदेवेंद्र संमानयग्रहाधिप॥

**॥आदित्यउवाच॥**

सरस्वतीदृषद्वत्योर्देवनद्योर्यदंतरम्॥४१॥

तंदेवनिर्मितंदेशत्रह्मावर्तप्रचक्षते॥  

हिमव

द्विध्यशैलस्ययदंतरमुदाहृतम्॥४२॥

प्रत्यगेवप्रयागाच्चमध्यदेशः प्रकीर्तितः॥  

आसमुद्रात्तुवैपूर्वादासमुद्रात्तुपश्चिमात्॥४३॥

तयोरेवांतरंगियोरार्यावर्तविदुर्बुधाः॥  

एतान्विज्ञायसंदेशान्त्संश्रयेत प्रयत्नतः॥४४॥

शूद्रस्तुतस्मिंस्तस्मिन्वानिवसेद्वृत्तिकर्शितः॥  

एषाधर्मस्य वै ज्योतिः समासात्कथितातव॥४५॥

 इति श्रीभविष्ये महापुराणे ब्राह्मपर्वणि सप्तमीकल्पेसौर धर्मेषु अरुणादित्यसंवादेस्मृतिभेद वर्णनंनामैकाशीत्युत्तरशततमोऽध्यायः॥१८१॥छ॥

**॥आदित्यउवाच॥**

उक्तधर्मस्यरूपं तुसाधिकारं सनातनम्॥  

अतः परं प्रवक्ष्यामिधर्ममाश्रमिगांखग॥१॥

ब्रह्मचारीगृहस्थश्ववनस्थोभिक्षुरेवच॥  

चत्वारआश्रमाः प्रोक्ताएकएव चतुर्विधः॥२॥

गायत्रोत्रह्मचारी प्राजापत्योद्वितीयकः॥  

देवव्रतस्तृतीयस्तुनैष्ठिकस्तुचतुर्थकः॥३॥

चत्वार आश्रमाः प्रोक्ताः सवेदाः समधर्मकाः॥  

अतः परंप्रवक्ष्यामि संस्कारधर्मसिद्धये॥४॥

गर्भाधानमृतौ कार्यदृष्टयोस्तुसमंत्रकम्॥  

कार्यमित्रवनंमातृतृतीयेमासिसंयुतैः॥५॥

सीमंतं सप्तमेगर्भे षष्ठे वासप्तमेऽपिवा॥  

पात्रसंस्कारकाइष्टागर्भाधानादयस्त्रयः॥६॥

जातकर्मादयः सर्वे संस्काराः पुरुषस्यतु॥  

जातस्यप्राशनंयत्रस्वर्णादीनां समंत्रकम्॥७॥

जातकमैतितत्प्रोक्तं गुह्यंनामतदैवतु॥  

प्राकाशंनामकर्तव्यंदिनेत्वेकादशेर्थवत्॥८॥

धर्मशास्त्रादिसंयुक्तं पठेन्नप्राशनंखग॥  

प्रथमेन्दे तृतीयेवाचूडाकर्मविधीयते॥९॥

अष्टमेशमेवापित्राह्मणस्योपनायनम्॥  

पुरुषस्यतथाचान्यजातीयानां विशेषतः॥१०॥

एकादशेद्वादशेवाकायैक्षत्रियवैश्ययोः॥  

वेदसंस्कारकं वच्मिमन्यते त्वौपनायनम्॥११॥

पुरुषस्यतथाचान्येउभयोश्वत्रवीम्यहम्॥  

सावित्रैवैदिकंचैवमहानाश्रीमहाव्रतम्॥१२॥

तथौपनिषदं चान्दं गोदानं च सुवर्णकम्॥  

व्रतानिग्रहणार्थानिवेदस्येतिमनोर्मतम्॥१३॥

वेदैकदेशपाठस्य उक्तं गृह्ये प्रपंचकम्॥  

उक्तागुरोस्तुशुश्रूषादृष्टादृष्टार्थसाधनम्॥१४॥

उभयोर्वातथाचान्यायथान्यायं यथा श्रुतम्॥  

गुरोरप्येव तं विद्यात्तद्ध्यानं त्रिविधं स्मृतम्॥१५॥

तोषः परस्परस्येति एतावान्धर्मसंग्रहः॥  

कृत्स्रोवेदोऽधिगंतव्यः स्वधर्ममनुतिष्ठता॥१६॥

ज्ञात्वावे दत्रह्मचारीग्रंथार्थान्यान्यथाविधि॥  

नैष्टिकस्यविधानं यावत्क्लीबंविधीयते॥१७॥

विद्यतेऽभीष्टदानंच अनुज्ञातोगृहीभवेत्॥  

निष्काशनं गुरुगृहाद्गृहस्थस्ययथा भवेत्॥१८॥

नैष्ठिकश्च सदास्थानं कुर्यात्सम्यग्यथाविधि॥

उद्धद्वैततो भार्यासवर्णलक्षणान्विताम्॥१९॥

अविष्ठुतब्रह्मचर्यश्चाधिकारीखगोत्तम॥  

स्वतंत्रमन्यमिच्छंतिअधिकारंद्विजोत्तमाः॥२०॥

सप्तमीपंचमींचैव कन्यकांपितृमातृतः॥  

उद्वहेत द्विजो भार्यामसमानार्षगोत्रजाम्॥२१॥

संख्याविधिविवाहेषुगोत्रार्थविधिवर्जितम्॥  

विकल्पेनैव मंतव्य मृषीणांविविधाश्रुतिः॥२२॥

अष्टौविवाहावर्णानांसंस्काराख्याइतिश्रुतिः॥  

यस्तुदोषवतीं कन्यामनाख्यायप्रयच्छति॥२३॥

तस्यकुर्यान्नृपोदंडस्वयंषण्णवतिंपणान्॥  

पितुर्गृहेतुयाकन्यारजः पश्यत्यसंस्कृता॥२४॥

पतंतिपितरस्तस्यकन्याचवृषलीभ वेत्॥  

यस्तुतांवरयेत्कन्यांत्राह्मणोज्ञानदुर्बलः॥२५॥

अश्राद्धेयमपक्तियंतविद्यादृषलीपतिम्॥  

सर्वदोषान्विविख्याप्यस्त्रियावापुरुषस्यवा॥२६॥

उभयोरपिविख्याप्यततःसंबंधमाचरेत्॥  

गौरीतुकन्याप्रधानावैमध्यमाकन्यकास्मृता॥२७॥

रोहिणीतत्समाज्ञेयाअधमातुरजस्वला॥

**॥अनूरुरुवाच॥**

गौरीतुकामगाकन्यारोहिणीचजगत्पते॥२८॥

रजस्वलानग्निकाचदेवकन्याचकाभवेत्॥

**॥भास्कर उवाच॥**

अप्राप्तर जसागौरीप्राप्तेरजसिरोहिणी॥२९॥

अव्यंजनकृताकन्या कुचहीनाचननिका॥  

सप्तवर्षा भवेद्गौरीदशवर्षातुननिका॥३०॥

द्वादशेतुभ वेत्कन्याअतऊर्ध्वरजस्वला॥  

व्यंजनेनसमोपेतांसोमोभुंजतिकन्यकाम्॥३१॥

पयोधरेषुगंधर्वारजस्यग्निः प्रकीर्तितः॥  

व्यंजनैर्हनतेपुत्रा न्कुलंहन्यात्पयोधरैः॥३२॥

गतिमिष्टांतथालोकान्हन्यात्तुरजसापितुः॥  

तस्मादव्यंजनोपेतामरजस्कापयोधराम्॥३३॥

नान्योप भुक्तांसोमाद्यैर्दद्यादुहितरंपिता॥  

अन्नंतस्यनभोक्तव्यंवृथापाको हिसस्मृतः॥३४॥

वृथापाकस्य भुक्त्वान्नंप्रायश्चित्तंसमाचरेत्॥  

प्राणाया मंत्रिरभ्यस्यघृतंप्राश्यविशुद्धयति॥३५॥

विवाहयेदेकगोत्रांसमानप्रवरांखग॥  

कृत्वा तस्य समुत्सर्गमतिकृच्छ्रोविशोधनम्॥३६॥

उद्वाह येत्सगोत्रांचदुहितांमातुलस्यच॥  

ऋषिभिश्चैवतुल्योयोद्विजश्चांद्रायणंचरेत्॥३७॥

असपिंडातुयामातुरसगोत्राचयापितुः॥  

साप्रशस्ता द्विजातीनांदारकर्मणिमैथुने॥३८॥

**अरुणउवाच॥**

दारकमर्किमुकं वदुक्तं भवता इदम्॥  

साप्रशस्ताद्विजातीनांदारकर्मणिमैथुने॥३९॥

**आदित्य उवाच॥**

अग्निहोत्रादियत्कर्मवैदिकंविनतात्मज॥  

तदुक्तं दारकर्मेतिद्वाभ्यांयोगात्तमैथुनम्॥४०॥

नोवहेत्कपिलांकन्यांनाधिकां गींनरोगिणीम्॥  

नालोमिकांनातिलोमांनचाकूटांनपिंगलाम्॥४१॥

ऋक्षवृक्षनदीनाम्नीनान्यपर्वतनामिकाम्॥  

नयक्षाभिप्रेष्यनाम्नींचा

तिभीषणनामिकाम्॥४२॥

स्यास्तुनभवेद्भातानविज्ञायेत वैपिता॥  

नोपगच्छेततांप्राज्ञः पुत्रिकाधर्मशंकया॥४३॥

हंसस्वरामेकवणी मधुपिंगललोचनाम्॥  

तादृशींवरयेत्कन्यां गृहार्थीखगसत्तम॥४४॥

दाराग्निहोत्रसंयोगं कुरुतेयोऽयजेस्थिते॥  

परिवेत्ता स विज्ञेयः परि (वित्तिस्तुपूर्वजः॥४५॥

परिवित्तिः परिवेत्ताचययासपरिविद्यते॥  

सर्वेतेनरकंयांतिदातृयाजकपंचमाः॥४६॥

कीवेदेशांतरस्थेवाप तितेव्रजिते तथा॥  

योगशास्त्राभियुक्तेचन दोषः परिविंदने॥४७॥

खंजवामन कुब्जेषु गद्गदेषुजडेषुच॥  

जात्यंधेबधिरेमूकेन दोषः परिविंदने॥४८॥

नश्राद्धंतुकनिष्ठस्यविकुलायचकन्यका॥  

वरश्वकुलशीलाभ्यां शुद्धयेत कदाचन॥४९॥

नमंत्राः कारणं तत्रनचकन्य वृताभवेत्॥  

उद्वाहितातुया कन्यानचप्राप्तातुमैथुनम्॥५०॥

पुनरभ्येत्यभर्तारंयथाकन्यातथैवसा॥  

समाक्षिष्यमतां कन्यांपिता अक्षतयोनि नीम्॥५१॥

कुलशीलवते दद्यान्नस्याद्दोषः खगाधिप॥

**॥अनूरुरुवाच॥**

येतेऽष्टौप्रभवाः प्रोक्ताविवाहायेजगत्पते॥५२॥

लक्षणं ब्रूहिचैते षांसमासात्तिमिरापह॥

**॥आदित्य उवाच॥**

शुभलक्षणसंपन्नां कुलशीलगुणान्विताम्॥५३॥

अलंकृत्यार्हते दानं विवाहोत्राह्म उच्यते॥  

सहधर्मकृपाहेतोर्दानंसमयवंदनात्॥५४॥

अलंकृत्यैव कन्यायाः प्राजापत्यः स उच्यते॥  

प्रदानंयत्रकन्यायाः सहगोमिथुनेनतु॥५५॥

सपत्नायाः सगोत्रायास्तमार्षमृषयोविदुः॥  

अंतवैद्यांसमानीय कन्यांकन कमंडिताम्॥५६॥

ऋत्विजेचैवयद्दानं विवाहोदैवसंज्ञकः॥  

एते विवाहाश्चत्वारोधर्मकामार्थदायकाः॥५७॥

अशुल्काब्रह्मणाप्रोक्तास्तारयति कुलद्वयम्॥  

चतुष्वैतेषु दत्तायामुत्पन्नोयःसुतःस्त्रियाम्॥५८॥

दातुः प्रतिग्रहीतुःश्च पुनात्यासप्तमान्पितृन्॥  

विविक्तेस्वयमन्योऽन्यंस्त्रीपुंसोर्यः समागमः॥५९॥  

प्रीतिहेतुःसगांधवाविवाहः पंचमोमतः॥६०॥

हत्वाच्छित्त्वा चभित्त्वाचकोशतरुदतीगृहात्॥  

प्रसह्यकन्याहरणं राक्षसोविधिरुच्यते॥६१॥

शुल्कं प्रदायकन्यायाहरणंव्यसनादपि॥  

प्रसादहेतुरुक्तोयमासुरः सप्तमस्तथा॥६२॥

सुप्तां मत्तांप्रमत्तांवार हो यत्रोपगच्छति॥  

स पापिष्ठोविवाहानां पैशाचश्चाष्टमोऽधमः॥६३॥

एतान्सशुल्कान्सामान्यान्विवाहांश्चतुरोविदुः॥  

केवलंक्षत्रियस्यैव वीछित्त्वा हिराक्षसः॥६४॥

प्राप्तेपूर्वविवाहेतुविधिर्वैवाहिकः शिवः॥  

कर्तव्यस्तुत्रिभिर्वर्णैः समये नाशिसाक्षिकः॥६५॥

दोषवत्याः फलंदानेदातुःषण्णवतिर्दमः॥

स्यात्तशुल्क प्रदानेच कन्यायाश्चापवर्जनम्॥६६॥

मोक्षोपवर्तनंद्वेषः स्त्रीधनस्यनिवर्तनम्॥  

आकांक्षातीर्थसंरोधस्त्यागहेतुश्चवक्ष्यते॥६७॥

परस्परस्यसंवंधान्मोक्षःस्त्रीपुंसयोः स्मृतः॥  

नस्यादन्यतरः प्रीतोरोपात्संप्रतिकादपि॥६८॥

बाधतेचेत्पतिर्भार्यासतुद्वेपइतिस्मृतः॥  

वृत्तिराभरणंशुल्कंलाभश्व स्त्रीधनं भवेत्॥६९॥

भोकुस्तुस्वयमेवेदंपतिनाहननादपि॥  

वृथामोक्षेणभोगेनस्त्रियैद द्यात्सवृद्धिकम्॥७०॥

सुपुत्रान्संहरावोहित्रीधनं भोक्तुमर्हसि॥  

आकांक्षेताष्टवर्षाणि भर्तापिप्रसवस्त्रियाः॥७१॥

दशबंधानिबंधानिद शस्त्रीपुरुषानपि॥  

ततोविंदेतपुत्रार्थीधर्मतः कुलजांस्त्रियम्॥७२॥

पुत्रलाभात्परंलो के नास्तिहिप्रसवार्थिनः॥  

एतांशुल्कस्यतां भुक्त्वा अन्या लब्धुं यदीच्छति॥७३॥

समस्तास्तोषयित्वाथैः सूर्योढांपरमांवरेत्॥  

एकाशूद्रस्यवैश्यस्यद्वेतिस्रःक्षत्रियस्यतु॥७४॥  

चतस्रोत्राह्मण स्यस्युर्भार्याराज्ञोयथेष्टतः॥७५॥

अतीर्थगमनात्पुंसस्तीर्थे संग्रह नात्स्त्रियाः॥  

उभयोर्धर्मलोपः स्यात्स्वेष्वेवतुविशेषतः॥७६॥

यौगपद्येतु तीर्थानां विवाह क्रमशोत्रजेत्॥  

तत्साम्यंजीवपुत्रावाग्रहणक्रमशोपिवा॥७७॥

ब्राह्मादिभिर्विवाहस्तुसंस्कृतौ तौ खगाधिप॥  

अष्टौवि वाहावर्णानां वैनतेयउशंतुवै॥७८॥

ब्राह्मोदैवस्तथार्पश्च प्राजापत्यः खगाधिप॥  

गांधर्वश्चासुरोरक्षः पैशाच स्त्वष्टमोऽधमः॥७९॥

प्रशस्ताः क्षत्रियादीनांविप्रादीनांतुमानसः॥  

प्रतिग्रहादयोवद्धाविवाहाब्राह्मणस्तु॥८०॥

क्षत्रियस्यापिदेयातुप्रतिग्रहविवर्जिता॥  

प्रवृत्तिकेचिदि च्छंतिदानमित्यपरेस्थिताः॥८१॥

पावनं पुरुषाणांतुविवाहं परिचक्षते॥८२॥

 इति श्रीभविष्ये महापुराणे सप्तमीकल्पेत्रापर्वणि सूर्या नूरुसंवादेविवाहविधिवर्णनं नामध्यशीत्युत्तरशततमोऽध्यायः॥१८२॥

**॥भास्करउवाच॥**

कुर्यात्पंचमहायज्ञानधिकारोदिजस्यसः॥  

भूतपित्रमरब्रह्ममनुष्याणांयथाविधि॥१॥

सदासदानकृत्यानां फलार्थम परेस्थिताः॥  

नित्यानित्यमितिप्राहुरनुषंगात्फलंपरे॥२॥

अतिथेःपरितोषायपरिचर्याविधीयते॥  

अदृष्टनियमादृष्टआरोग्यानांचवर्जनम्॥३॥

तिम्रोष्टकास्तुकर्तव्यामध्यावर्तचतुर्थिका॥  

शाकपाय सप्पैस्तुमांसेनतुचतुर्थिका॥४॥

प्रतिपदिक्रियतेयस्तुचतुःपार्वणउच्यते॥  

स्वगृहोक्कविधानेनपक्षादिः सतुकीर्त्यते॥५॥

नित्यनैमित्ति कंकाम्यंवृद्धिश्राद्धंसपिंडनम्॥  

पार्वणचेतिविज्ञानंगोष्ठ शुद्धयर्थमुत्तमम्॥  

कर्मीगंनवमंप्रोक्तं वैदिकं दशमंस्मृतम्॥६॥

**॥अनूरुरुवाच॥**

यदे

तद्भवताप्रोक्तं श्राद्धंद्वादशधाविभोः॥  

तस्य सर्वस्यमब्रूहिलक्षणंवैपृथक्पृथक्॥७॥

नित्यं किमुच्यते श्राद्धं किंवानैमित्तिकंभवेत्॥  

काम्या दिदेवादेवेशएतेषां लक्षणंवद्॥८॥

**॥आदित्यउवाच॥**

अहन्यहनियच्छ्राद्धं तन्नित्यंखगकीर्तितम्॥  

वैश्वदेवविहीनं तु अशक्ताबुर्द के नतु॥९॥

एकोद्दिष्टंतुयच्छ्राद्धं तन्नैमित्तिकमुच्यते॥  

तत्सदैवप्रकर्तव्यमयुग्मान्भोजयेद्विजान्॥१०॥

कामयुक्तं हितकाम्यमभिप्रेतार्थसिद्धये॥  

पार्वणेनविधानेनतदप्युक्तंखगाधिप॥११॥

वृद्धौयत्क्रियते श्राद्धंवृद्धिश्राद्धंतदुच्यते॥  

सर्वप्रदक्षिणकार्य पूर्वाह्णेतूपवीतिना॥१२॥

गंधोदक तिलैर्युक्तं कुर्यात्पात्रचतुष्टयम्॥  

अर्थार्थपितृपात्रेषुप्रेत पात्रंप्रमोचयेत्॥१३॥

ये समाना इति द्वाभ्यामेतज्ज्ञेयं सपिंडनम्॥  

नित्येन तुल्यंशेष स्यादेकोद्दिष्टं स्त्रियाअपि॥१४॥

दशैवैकियतेय तु तत्पार्वणमुदाहृतम्॥  

पर्वणिक्रियते यत्तत्तत्पार्वणमितिस्थितिः॥१५॥

गोभ्य श्वक्रियते श्राद्धं तद्गोष्ठी श्राद्धमुच्यते॥  

बहूनां विदुषांसंपत्सुखार्थपितृ तृप्तये॥१६॥

क्रियतेशुद्धयेयद्वैत्राह्मणानांचभोजनम्॥  

शुद्धयर्थमि तितत्प्रोक्तंवैनतेयमनीषिभिः॥१७॥

निषेककाले सोमेचसीमंतोन्नयनेतथा॥  

ज्ञेयंपुंसवने श्राद्धं तच्च कर्मागमेवच॥१८॥

क्रियते देवमुद्दि श्य सप्तम्यादिषुयत्नतः॥  

गच्छेद्देशांतरेयस्तु श्राद्धं कुर्यात्तुसर्पिषा॥१९॥

तद्यत्नार्थमिति प्रोक्तं प्रविशेच्चनसंशयः॥  

शरीरोपचये श्राद्धमव वृद्ध मेवच॥२०॥

पुष्ट्यर्थमेतद्विज्ञेयमौपचारिकमुच्यते॥  

सर्वेषामेव श्राद्धानां श्रेष्ठ सांवत्सरंमतम्॥२१॥

क्रियतेयत्खगश्रेष्ठमृतेहनिबुधैः सह॥  

मृतेऽहनिपुनयस्तुनकुर्याच्छ्राद्धमादरात्॥२२॥

मातुश्च खग शार्दूलवत्सरतेमृतेऽहनि ॥  

नाहंतस्य खगश्रेष्ठपूजां गृह्णामिनोहरिः॥२३॥

नत्रह्मानचवैरुद्रोनचान्ये देवतागणाः ॥  

तस्माद्यत्नेन कर्तव्यं वर्षे वर्षे मृतेऽहनि॥२४॥

नरेणखगशार्दूलभोजकेनविशेषतः॥  

भोजको यस्तु वैश्राद्धं न करोतिखगाधिप॥२५॥

मातापितृभ्यां सततं वर्षेवर्षे मृतेऽहनि॥  

सयातिनरकं घोरं तामिस्रंना न नामतः॥२६॥

ततो भवतिदुष्टात्मान गरे सुकरःखंग॥

**अनूरुरुवाच॥**

नजानातिदिनंयस्तुनमासंविबुधाधिप॥२७॥

मृतौयत्रमहाप्राज्ञपितरौसकथंनरः॥  

श्राद्धं करोतु वैता भ्यांविधिवद्वत्सरात्मकम्॥२८॥

**॥आदित्यउवाच॥**

नजानातिनरोयस्तुमृतानां वैनतात्मज॥  

मातदिनं मृतानां तुपितॄणां खगसत्तम॥२९॥

यथाकुर्यात्खगश्रेष्ठ शृणु कृत्स्रंसमासतः॥  

मृताहंयोन जानातिमानवोविनतात्मज॥३०॥

तेनकार्यममावस्यां श्राद्धं सांवत्सरंग॥  

मासेमा

र्गशिरेवीरमा वेवाविधिवत्खग॥३१॥

विशेषतो भोजनेन योमां पूजयतेसदा॥  

प्रीतयेममवैतेनसंपूज्याः पितरः सदा॥३२॥

ममेष्टाः पितरोनित्यंगावोविप्राश्च सुव्रत॥  

तस्माच्चतेसदापूज्यामद्भक्तेनविशेषतः॥३३॥

 इति श्रीभविष्ये महापुराणे ब्राह्मपर्वणि सप्तमीकल्पे सौरधर्मेश्राद्धविधिकथनंनामत्र्यशीत्युत्तरशततमोऽध्यायः॥१८३॥

प्रख्याते प्रत्ययेनैवप्रश्र पूर्वंप्रतिग्रहः॥  

यजनेऽध्यापनेवादेषडिधोवेदविक्रयः॥१॥

वेदविक्रयनिर्दिष्टं स्त्रियाचावर्जितं धनम्॥  

नदेयंपितृदेवेभ्योयच्चक्कीवात्खगाधिप॥२॥

अनुयोगेनयो दद्याद्ब्राह्मणायप्रतिग्रहम्॥  

सपूर्व नरकंयातिब्राह्मणास्तदनंतरम्॥३॥

वेदाक्षराणियावंतिनियुज्यन्तेर्थकारणात्॥  

तावत्यो भ्रूणहत्यावैवेदविक्रयमाप्नुयात्॥४॥

वैश्वदेवेनयोहीन आदित्यस्यचकर्मणा॥  

सर्वेतेवृषलाज्ञेयाः प्राप्तवेदाश्चत्राह्मणाः॥५॥

येषामध्ययनंनास्तियेच केचिदननयः॥  

कुलंवाऽश्रोत्रिये येषां सर्वतेशूद्रधर्मिणः॥६॥

अकृत्वावैश्वदेवं तुयो भुनक्त्यबुधःखग॥  

वृथातेनान्नपाकेनयमयोर्निव्रजेत्तुसः॥७॥

प्रियोवायदिवाद्वेष्योमूर्खः पंडितएवच॥॥  

वैश्वदेवेतुसंप्राप्तेसोऽतिथिः स्वर्गसंक्रमः॥८॥

नैकग्रामीणमतिथिंविप्रसांगतिकंतथा॥  

अचिंत्योभ्यागतोयस्मात्तस्मादतिथिरुच्यते॥९॥

अर्चित्यः सतुवैनानावैश्वदेव उपागतः॥  

अतिथिं विजानीयान्न पुनः पूर्वमागतः॥१०॥

यावच्चप्राप्नुतेद्यन्नकृताशीःस्नातकोोद्विजः॥  

तस्यान्नस्य चतुर्भागंतकारंविदुःखग॥११॥

ग्रासमात्राभवेद्भिक्षा चतुष्कालंचतुर्गुणम्॥  

पुष्कलानिच चत्वारिहंतकारोविधीयते॥१२॥

आरूढोनैष्ठिकंधमै यस्तु प्रच्यवते पुनः॥  

चांद्रायणं चरेन्मासमितिविद्धिखगाधिप॥१३॥

आरूढ पतित पत्योत्राह्मगोवृषलेनच॥  

द्वावेतौविद्धि चांडाल वैदित्राद्यश्वजायते॥१४॥

ब्राह्मणी कुलटानित्यं स्व कंत्यक्त्वापतिखग॥  

अन्यस्यविशते गेहेत्राह्मणस्यखगाधिप॥१५॥

उत्पद्यतेतुयस्तस्याब्राह्मणेनमहामते॥  

सचांडालो महान्प्रोको महा चांडालइत्युत॥१६॥

यस्तुप्रवजितोभूत्वापुनः सेवतिमैथुनम्॥  

षष्टिवर्षसहस्राणिविष्ठायां जायते किमिः॥१७॥

पंचगव्येन शुद्धिः स्यादित्याहममदेहकृत्॥  

अभोज्यं त्राह्मणस्यानंवृषलेननिमंत्रितम्॥१८॥

तथैववृषलस्यान्त्राह्मणेन निमंत्रितम्॥  

ब्राह्मणानंददच्छ्रद्रः शूद्रानं त्राह्मणोददत्॥१९॥

उभावेतावभोज्यान्नौभुक्त्वा चांद्रायणंचरेत्॥  

उपनिक्षेपधर्मेण शूद्रानंच पचेद्दिजः॥२०॥

अभोज्यं तद्भवेदन्नंसचविप्रः पुरोहितः॥  

शूद्रान्नं शूद्रसंपर्कंशूद्रेण

सहवासनम्॥२१॥

शूद्रोज्ञानगमः कश्चिज्ज्वलंतमपिपातयेत्॥  

शूद्रान्नापहताविप्राविह्वला रतिलालसाः॥२२॥

कुपिताः किं करिष्यति निविषा इव पन्नगाः॥  

हस्तदत्तास्तुये स्नेहालवणव्यंजनादयः॥२३॥

दातारंनापितिष्ठतिभोक्ताभुंजतिकिल्विषम्॥  

आयसेनतुपात्रेणयदन्नमुपदोयते॥२४॥

भोक्ताविष्टाशनंभुं के दाता तु नरकंत्रजेत्॥  

अंगुल्यादंतकाष्टयत्प्रत्यक्ष लवणंचयत्॥२५॥

मृत्तिका भक्षणंचैव तुल्यंगोमांसभक्षणम्॥  

मुखेपर्युषितेनित्यं भवत्यप्रयतोद्विजः॥२६॥

तस्माच्छुष्कमथाईं वा भक्षयेदंतधावनम्॥  

पुष्पालंकारवस्त्राणिगंधमाल्यानुलेपनम्॥२७॥

उपवासेनदुष्यंतिदंतधावनमंजनम्॥  

गृहांतेवसते मूर्खोदूरेचास्यगुणान्वितः॥२८॥

गुणान्वितेच दातव्यं नास्ति मूर्खव्यतिक्रमः॥  

ब्राह्मणातिक्रमोनास्तिविप्रेवेदविवर्जिते॥२९॥

ज्वलंतमग्निमुत्सृज्यनहिभस्मनिहूयते॥  

सन्निकृष्टमधीयानं ब्राह्मणं योग्यतिक्रमेत्॥३०॥

भोजनेनैवदानेन दहत्यासप्तमंकुलम्॥

**॥अनूरुरुवाच॥**

एवमेव जगन्नाथदेवदेव जगत्पते॥३१॥

किंतुयत्तेपुरादेवश्रुतंवाक्यं महात्मनः॥  

गदतो नारदस्यैव शृणुत्वंविबुधाधिप॥३२॥

गदतोमेसुरश्रेष्ठधर्म्यमर्थ सुखावहम्॥  

सत्यनिष्ठेद्विजयस्तुशुक्कुजातिंप्रियंवदम्॥३३॥

मूर्खपाखंडिनंवा पिवृत्तिहीनमथापिवा॥  

अतिक्रम्यनरोघोरंनरकंपातयेत्खग॥३४॥

सप्तपरान्त्सप्तपूर्वान्पुरुषा नात्मना सह॥  

तस्मान्नातिक्रमेद्राजात्राह्मणंप्रातिवेशिकम्॥३५॥

संबंधतस्तथासन्नंदौहित्रविद्यते तथा॥  

भागिनेयंविशेषेणतथा बंधुंग्रहाधिप॥३६॥

नातिक्रमेन्नरस्त्वेतान्सुमूर्खानपिगोपते॥  

अतिक्रम्यमहद्रौद्ररोरेव नरकंत्रजेत्॥३७॥

**॥आदित्य उवाच॥**

एवमेतन्नसंदेहोयथावदसिखेचर॥  

ममाप्येवं गतं वीरब्राह्मणन परीक्षयेत्॥३८॥

सर्वदेवमयं विप्रसर्वलोकमयं तथा॥  

तस्मात्संपूजयेदेनं नगुणांस्तस्यचिंतयेत्॥३९॥

केवलंचितयेजातिनगुणान्विनतात्मज॥  

तस्मादामंत्रयेत्पूर्वमासनं त्राह्मणंबुधः॥४०॥

यस्त्वासन्नमतिक्रम्यब्राह्मणं पतितादृते॥  

दूरस्थान्पूजयेन्मूढोगुणाढयान्नरकं व्रजेत्॥४१॥

देवकर्माविनाशेनब्रह्मस्वहरणेन च॥  

देवद्रव्यंद्विजान्नं चत्रह्मस्वंत्राह्मणार्जितम्॥४२॥

वियोन्यक्षिपतेयस्तुवियोनिमधिगच्छतेि॥  

माददस्वेतियोब्रूयाद्ववामित्राह्मणेषुवै॥४३॥

तिर्यग्योनिशतंगत्वाचांडालेष्वभिजायते॥  

यत्त्वाचाप्रतिज्ञातं कर्मणानोपपादितम्॥४४॥

तदृणंधर्मसंयुक्तमिह लोके परच च ।  

वेदविद्याव्रतस्नातेश्रोत्रियेगृहमागते॥४५॥

क्रीडेत्योषधयः सर्वायास्यामः परमां गतिम्॥  

मधुमांसंसुरांसोमलाक्षाद्यंलवणंतथा॥४६॥

विक्रीयान्यतमं तेषांद्विजश्चांद्रायणंचरेत्॥  

गुडं तिलं तथानी लंकेशान्गोधूमकान्यवान्॥४७॥

विकीयत्राह्मणोगांचकृच्छ्रसांत पनंचरेत्॥  

उष्ट्रमाविकक्षीरंच अन्नंमृतक सूतके॥४८॥

चौरस्यान्नंमृतश्राद्धेभुक्त्वा चांद्रायणं चरेत्॥  

गवांशृंगोदकेस्नातोमहानद्याश्वसंगमे॥४९॥

समुद्रदर्शनाद्वापिशुनादृष्टं शुचिर्भवेत्॥  

वेदवि द्यावतस्नातः शुनादष्टोद्विजःखग॥५०॥

हिरण्योदकामिश्रतुवृतंप्राश्यविशुद्धयति॥  

तिष्ठन्वाप्यथवागच्छ छुनादष्टोद्विजःखग॥५१॥

वज्रप्राश्यशुचिः स्याद्वैयथाह भगवान्मनुः॥  

व्रतिनश्चापिदष्टस्यत्रिरात्रंक्षपणं स्मृतम्॥५२॥

सघृतं ततो भुक्तलात्रतशेषं समाचरेत्॥  

ब्राह्मणीतुशुनादष्टासामेदृष्टसमाचरेत्॥५३॥

यदानदृश्यतेसोमः प्रायश्चित्तंकथं भवेत्॥  

यदिशंत्रजतेसोमस्तांदिशं चावलोकयेत्॥५४॥

सोममार्गेणसा पूर्वापंचपूतेनशुष्यति ।  

ब्राह्मणस्यब्रह्मद्वारेपूयशोणितसंभवे॥५५॥

क्रिमिभिर्दश्यतेयश्वनिष्कृतिंतस्यवच्मिते॥  

गवांतत्र पुरीषेणत्रिकालंस्नानमाचरेत्॥५६॥

दधिक्षीरं घृतं पीत्वाकृमिदष्टोविशुद्धयति॥  

अथनाभ्यांप्रदष्टस्यआपादाद्विनतात्मज॥५७॥

एत द्विनिर्दिशेत्प्राज्ञः प्रायश्चित्तंखगाधिप॥  

नाभिकंठांतरेवीरयथाउत्पद्यते कृमिः॥५८॥

पात्रं तदाप्रोक्तंप्रायश्चित्तंमनीषिभिः॥  

यदादशंतिशिरसिकृमयोविनतात्मज॥५९॥

कृच्छ्रतदाचरेत्प्राज्ञः शुद्धये कश्यपात्मज।  

मृतान्नंमधुमांसंचयस्तुर्भुजीतत्राह्मणः॥६०॥

सत्रीण्यहा न्युपवसेदेकाहं चोद के वसेत्॥६१॥

 इति श्री भविष्येमहापुराणे ब्राह्मेपर्वणि सप्तमीकल्पेऽनूर्वादित्य संवादद्ब्राह्मणधर्म वर्णनंनामचतुरशीत्युत्तर शततमोऽध्यायः॥१८४॥छ॥

**॥आदित्य उवाच॥**

रात्रौ श्राद्धं न कुर्वीतराक्षसी कीर्तिताहिसा॥  

संध्ययोरुभयोर्वीर सूर्येचैवाभिरोहिते॥१॥

अकृत्वामातृयज्ञंतुयःश्राद्धंपरिवेषयेत्॥  

तातस्य क्रोधसंयुक्तांहिंसामिच्छंतिदारुणाम्॥२॥

**॥अनूरुरुवाच॥**

मातृश्राद्धकथं कार्य काश्वतामात रः स्मृताः॥  

नांदीमुखाश्चपितरः कथंपूजामवाप्नुयुः॥३॥

**॥आदित्य उवाच॥**

इंततेसंप्रवक्ष्यामिमातृश्राद्धविधिंखग॥  

शृणुत्वंखगशार्दूलगदतोममकृत्स्रशः॥४॥

पूर्वाभोजयेद्विप्रानष्टौसर्वान्प्रदक्षिणान्॥  

तथान्यंनवमं विप्रंचतुरश्चखगाधिप॥५॥

ऋजून्वैकुतपान्दत्त्वासत्ये नविधिवत्ख॥  

कृत्वा यवैस्तिलार्थं तुदधिमिश्रक्रमेणच॥६॥

गंधपुष्पादिकं सर्व कुर्याद्विप्रप्रदक्षिणाम्॥  

ब्राह्मणेभ्यस्ततोदद्यान्मधुरं

भोजनंखग॥७॥

गुडमिश्रंखगश्रेष्ठसवस्त्रमोदनंपरम्॥  

रसानांमोदकांश्चैवनचास्तां कटुकास्तथा॥८॥

एवंभूक्तेषुविप्रेषुदद्यापिडान्त्समाहितः॥  

दध्यक्षतविमिश्रांस्तुवरदैश्वखगाधिप॥९॥

कृत्वातुमंडपंवरिचतुरस्रंप्रदक्षिणम् \।\।  

पूर्वाग्रांश्चकुशान्दत्त्वापुष्पाणांप्रकरंतथा॥१०॥

सव्येनपाणिनावीरविधिवत्खगसत्तम॥  

मात्रेप्रमात्रेतन्मात्रेनिर्वपेत्पूर्वतोमुखः॥११॥

पितुर्मात्रेतुतन्मात्रेनिर्वपेद्विधिवत्खगा॥  

वृद्धायैप्रपितामह्यैतथान्यंनिर्वपेदुधः॥१२॥

एवमुद्दिश्यवैमातृृःषट्पिंडान्निर्वपेत्खग॥  

भोजयाष्टौद्विजान्वीरमातृश्राद्धेखगाधिप॥१३॥

नवमंसर्वदैवत्यं भोजयेद्विधिवत्खग॥  

नांदीमुखांस्ततोद्दिश्यपितृृपंचद्विजोत्तमान्॥१४॥

भोजयेद्विधिवच्छ्रावृद्धिश्राद्धप्रदक्षिणम्॥  

इत्थंश्राद्धद्वयंकुर्यादृद्धौकश्यपनंदन॥१५॥

तथान्यमपितेवच्मिपरंश्राद्धविधिंतव॥  

अथैवं भोजयेच्छ्राद्धेतत्पूर्वं तुप्रवर्तयेत्॥१६॥

अन्यथातत्रलुंपंतिसदेवासुरमानुषाः॥  

अग्न्यभावेतुविप्रस्यपाणावेवोपपादयेत्॥१७॥

योह्यग्निःसद्विजोविप्रोमंत्रदर्शितमुच्यते॥  

पूर्वंपात्रेचयच्चान्नंयच्चान्नमुपकल्पितम्॥१८॥

तेनैवसहभोक्तव्यंपृथग्भावोनविद्यते॥  

द्वौदेवेऽथर्वणविप्रौप्राङ्सुखावुपवेशयेत्॥१९॥  

त्रीन्पैत्रोदङ्मुखान्वरिवृद्धौचाध्वर्युसंगमान्॥२०॥

त्रीणिश्राद्धेपवित्राणिदौहित्रंकुतुपास्तिलाः॥  

त्रीणि चात्र प्रशंसंति शौचमक्रोधमत्वरम्॥२१॥

दौहित्रखंडामित्युक्तंललाटायप्रजापते॥  

तत्रशृंगस्ययत्पात्रंतद्दौहित्रमितिस्मृतम्॥२२॥

सव्यादंसात्परिभ्रष्टंनाभिदेशेव्यवस्थितम्॥  

एकवस्त्रंतुविद्याद्दैवेपित्र्येचवर्जयेत्॥२३॥

पितृदेवमनुष्याणांपूजनंभोजनंतथा॥  

नोत्तरीयंविनाकार्यंकृतंस्यान्निष्फलंयतः॥२४॥

परिधानकृतेस्कंधेगृहस्थोयोऽर्चयेत्पितॄन्॥  

नसतत्फलमाप्नोतियथायोगपटावृतः॥२५॥

वनस्थानांखगश्रेष्ठयतीनांचमहामते।  

सिद्धयेकर्मणिवीरयोगपट्टकमुच्यते॥२६॥

हस्तौप्रक्षाल्यगंडूषंयःपिवेदविचक्षणः॥  

सतुदैवंचपित्र्यंचआत्मानंचोपघातयेत्॥२७॥

भोजनेष्वेवतिष्ठंतिस्वस्तिंकुर्वंतियेद्विजाः॥  

आसुरंतद्भवेच्छ्राद्धंपितॄणांनोपतिष्ठति॥२८॥

दातारोनोभिवर्धतांवेदाःसंततिरेवच॥  

श्रद्धाचनोमाव्यगमद्बहुदेयंचनोऽस्त्विति॥२९॥

इतिश्रीभविष्येमहापुराणेब्राह्मपर्वणिसप्तमीकल्पेसौरधर्मे अरुणादित्यसंवादेमातृश्राद्धविधिवर्णनंनामपंचाशत्युित्तरशततमोऽध्यायः॥१८५॥छ॥

**भास्करउवाच॥**

श्रावण्यांतुबलिःकार्यःसर्पाणांमंत्र

पूर्वकम्॥  

शयनारोहणेचैवकार्येसुखमभीप्सता॥१॥

कार्यःप्रत्यवरोहस्तुमार्गशीर्ष्यानसंशयः॥  

फलंविनात्वनुष्ठानंनित्यानामिष्यतेस्फुटम्॥२॥

काम्यानांसफलार्थंतुदोषप्रात्यर्थमेवच॥  

नैमित्तिकानांकरणंत्रिविधकर्मणांफलम्॥३॥

फलंकेचिदुपात्तस्यदुरितस्यप्रचक्षते॥  

अनुत्पत्तिस्तथाचान्येप्रत्येत्याभ्युपमंत्र्यच॥४॥

नित्यक्रियंतथाचान्येअनुषंगात्फलंश्रुतिः॥  

अग्न्याधेयंतथादर्शपूर्णमासंद्वितीयकम्॥५॥

चातुर्मास्यप्रग्निहोत्रंपशुबंधोनिरूढकाः॥  

सौत्रामणीचसंस्थाःस्युर्हविषःश्रुतिनोदिताः॥६॥

अग्निष्टोमोऽत्यग्निष्टोम उक्थ्यःसंषोडशीतथा॥  

वाजपेयातिरात्रश्चआप्तोर्यामःश्रुतौश्रुतः॥७॥

दयास्यात्सर्वभूतेषुअनसूयाथमंगलम्॥  

क्षांतिर्दयात्वनायासःशौचमस्पृहताव्रतम्॥८॥

सम्यगुक्तास्तुसंस्काराब्रह्मप्राप्तिनिमित्तकाः॥  

अनंतरंप्रवक्ष्यामिविप्राणांवृत्तयःशुभाः॥९॥

ऋतामृतेचविप्राणामृतंप्रमृतमेवच॥  

प्रतिग्रहावणिज्यादिश्रेयसीनोत्तरोत्तरा॥१०॥

आजीविकावृत्तयस्तुइत्याद्याः संप्रवर्तिताः॥  

तासांकयापिजीवेत अनुतिष्ठेद्यथाविधि॥११॥

नित्यंशुचिसुगंधचस्नानशीलः प्रियंवदः॥  

पूज्यश्चपूजयेद्देवान्कार्याणिस्वयमाचरेत्॥१२॥

नेक्षेतार्कननग्नांस्त्रींनच संस्पृष्टमैथुनम्॥  

नाप्सुसूत्रपुरीषंवानाशुचीरात्रितारका॥  

शास्त्रोकायंत्रणायातुनानुक्तानिव्रतानिच॥१३॥

स्वर्गार्थसाधयेत्ताभिः शक्तिमान्मनसातथा।  

नित्यानिकेचिदिच्छंतिकाम्यानिचतथापरे॥१४॥

काम्याप्रवृत्तौसंगेचप्रायश्चित्तंविधीयते॥  

व्रतानिमनसात्विष्टसंकल्प इति मानसः॥१५॥

अंतरानुफलंयत्तदृषिवादाः प्रकीर्तिताः॥  

अनाध्यायंस्वयंसम्यग्वर्जयेत्फलसाधनम्॥१६॥

आत्माशुद्धस्तथादेशोद्यसुहारःप्रजापदः॥  

अशुभानिनिमित्तानिउत्पातंविकृतंतथा॥१७॥

पर्वाणिमनसोऽशुद्धिरनध्याय इति स्मृतः॥  

अनध्यायाश्वदृष्टार्थाअदृष्टार्थास्तथापरे \।\। १८ \।\।

वेदाध्ययनमेवेतित्रिधामद्यानदर्शनम्॥  

अभक्ष्यंसर्ववर्णानांशावाशौचंखगाधिप॥१९॥

द्रव्यशुद्धिस्तथैवस्यादन्यथात्वसमंजसम्॥  

जातिदुष्टंक्रियादुष्टंकालदुष्टंविभूषितम्॥२०॥

संसर्गाश्रयदुष्टेचसदृल्लेखंस्वभावतः॥  

लशुनंगुंजनंचैवपलांडुंकटुकानि च॥२१॥

वार्ताकंनालिकेरंतुमूलकंजातिदुष्टकम्॥  

नोभक्षेतक्रियादुष्टंदुष्टंचपतितैः पृथक्॥२२॥

कामदुष्टंतुविज्ञेयंहा सदचिरसंस्थितम्॥  

दधिभक्ष्यविकारांश्चमधुवर्जंतदिष्यते॥२३॥

सुरालशुनसंस्पृष्टंपेयूषादिसमन्वितम्॥  

संसर्गदुष्टमेतद्विशुनोच्छिष्टंखगेश्वर॥२४॥

शूद्र

**सक्तंखंडसक्तंज्ञेयमाश्रयदूषकम्॥**  

**विचिकित्सा हृदयेअन्येयस्मिन्त्सुजायते॥२५॥**

**सहृल्लेखतुतज्ज्ञेयंपुरीषंतुस्वभावतः॥**  

**रसदुष्टंविकारोऽपिरसस्येतिप्रदर्शितम्॥२६॥**

**पायसंक्षीरपाकादितस्मिन्नेवादिने तथा॥**  

**यथाशास्त्रं खगश्रेष्ठभक्ष्याभक्ष्यांनिरूपयेत्॥२७॥**

**प्राणात्ययेप्रोक्षितंच श्राद्धेचद्विजकाम्यया॥**  

**पितॄन्देवांश्चार्पयित्वाभुंजन्मांसंनदोषभाक्॥२८॥**

**प्रेतशुद्धिः सपिंडानां तस्मिन्नेवमृते सति॥**  

**दशाहंद्वादशाहं वापक्षमा संत्वशुद्धता॥२९॥**

**दशाहादित्रिकेभागेवर्णशोन भवंतिहि॥**  

**दशाहेनतुभोज्याः स्युःसूतका शौचयोस्तथा॥३०॥**

**ऊर्ध्वदशाहादेकाहश्रवणेसतिजायते॥**  

**संवत्सरेव्यतीतेतुस्नानादेवविशुद्ध्यति॥३१॥**

**समानोदकताप्रोक्ताजन्मनाम्नारेपर्यये॥**  

**सपिंडाःसप्तपुरुपाःश्रुतावेतन्निदर्शनम्॥३२॥**

**आदंतजन्मनः सद्यआचूडान्नैष्ठिकीस्मृता॥**  

**त्रिरात्रमात्रतादेशात्सपिंडेषुमृतेषुच॥३३॥**

**तेषामपितदेकंस्याद्वयोवस्थाप्यपेक्षते॥**  

**समानोदकात्रिरात्रेणशुध्येद्वै मृत्युजन्मनोः॥३४॥**

**गर्भस्त्रावेत्रिरात्रेणउदक्याशुध्यतेतथा॥**  

**अनंतजन्ममरणेतच्छेषेणविशुद्ध्यति॥३५॥**

**द्विजानांत्वेवमेवस्यात्पित्रर्थमातुरेव वा॥**  

**अग्निहोत्रार्थविज्ञेयंसद्यः शौचमितिस्थितिः॥३६॥**

**असपिंडेतुनिर्हारात्रिरात्रमपिमानवः॥**  

**तस्यैवानुगतौज्ञेयंसद्यः शौचखगाधिप॥३७॥**

**शुध्येद्द्विजोदशाहेनजन्महानौद्वियोनिषु॥**  

**पतिस्त्रिभिरहै केनक्षत्रविट्शूद्रयोनिषु॥३८॥**

**उक्तशौचंयथान्यायंशारीरंतत्वदाशैभिः॥**  

**द्रव्यशुद्धिविधानं तुयथावदभिधीयते॥३९॥**

**तेजसंमार्तिकवीरवारिशुद्धिः स्मृतातथा॥**  

**निर्लेपशालनेनैवस्पर्शे प्रोक्षणेनवे॥४०॥**

**अशुद्धेनैव किंचिद्विद्रव्यमस्तीतिखेचर ॥  
वचनाच्छुद्ध्यशुद्धीतुद्रव्यनामानिखेचर॥४१॥**

**स्नानंशौचं च कर्तव्यं द्रव्यशौचादनंतरम् \।\।**  

**प्रातः स्नानंतुनित्यंस्याद्वहणेकाम्यमेवच॥४२॥**

**नैमित्तिकंक्षुराशौचंतेन पापाद्विशुध्यति॥**  

**उक्तंतुशैौचंविज्ञेयदोषक्षयकरंखग॥४३॥**

**कर्मागंचेतिविज्ञेयंषट्प्रकाराः समासतः॥  
एवमाचमनं विद्याद्विशिष्टंतु द्विजन्मनाम्॥४४॥**

**तदामृतानां तद्वत्स्यादन्येषां यथासुखम्॥**  

**कन्यानिवृत्तिं पुत्रैस्तुयथान्यायंसमाचरेत्॥४५॥**  

**कलाशिल्पानिसर्वाणिगृह्णीयात्परितुष्टये॥४६॥**

**शुश्रूषयेत्पतिं भार्यापरितोषयथाव्रजेत्॥**  

**गुरूणांपरितोषश्वधर्मस्त्रीणांसमासतः॥  
वृद्धाऽपुत्रायदिमृतातदभावेनृपस्य॥४७॥**

**मृतापत्याप्यगर्भाचवृद्धापत्यापतिव्रता॥**  

**कुर्यादनिर्वृतंभर्तुर्गतेसन्निहितेपिवा॥४८॥**

**पंडितोऽपि समूर्खःस्याच्छक्तियुक्तोऽप्यशक्तितः॥**  

**यः संसाराच्चमाहात्म्यमुच्चारयितुमक्षमः॥४३॥**

**तस्मात्सपिंडितः शक्तः सतपस्वी जितेंद्रियः॥**  

**यः सौरज्ञानसद्भावमालोचयितुमुद्यतः॥४४॥**

**यः प्रदद्यान्नृपः कृत्स्नां क्ष्मांधनंकांचनंतथा॥**  

**सर्वमन्यायतः पृच्छेन्नतस्योपदिशेद्वरुः॥४५॥**

**यः शृणोतिरवेर्धर्मन्यायतःस चवक्ति च॥**  

**ततोगच्छतिसुस्थानंनरकंतद्विपर्यये॥४६॥**

**दत्तगोदोहसंभूतः षडक्षरविधानतः॥  
रविःसंपूजितः शीर्धनराणांतुल्यताभृशम्॥४७॥**

**सुरासुरैर्मथ्यमानात्क्षीरोदात्सागरात्पुरा॥**  

**पंचगावःसमुत्पन्नाः सर्वलोकस्यमातरः॥४८॥**

**नंदासुभद्रासुरभीसुमनाशोभनावती॥**  

**गावः सूर्यसमाभासा उत्पन्नाःकृतिमागताः॥४९॥**

**सर्वलोकोपकाराथैदेवानांतर्पणायच॥**  

**मामाश्रित्यस्थितागावःस्नानार्थभास्करस्यतु॥५०॥**

**तासामंगानि पुण्यानिषड्रसाः खगसत्तमः।**  

**खगादिषु च सर्वेषुस्थिराणीत्युपधारय॥५१॥**

**गोमयंरोचनंमूत्रंक्षीरंदधिघृतंगवाम्॥**  

**षडंगानिपवित्राणिसर्वसिद्धिकराणिच॥५२॥**

**गोमयादुत्थितः श्रीमान्विल्ववृक्षोऽर्कवल्लभः॥**  

**तत्रास्तेपद्महस्ताश्रीर्वृक्षस्तेनचसस्मृतः॥५३॥**

**पंकान्युत्पलपद्मानिपुनर्जतानिगोमयात्॥**  

**गोरोचनंचमंगल्यं पवित्रं सर्वकामदम्॥५४॥**

**गोमूत्राद्वग्गुलुर्जातःसुगंधः प्रियदर्शनः।**  

**आहारः सर्वदेवानां भास्करस्यविशेषतः॥५५॥**

**यद्वीजंजगतः किंचित्तज्ज्ञेयंक्षीरसंभवम्॥**  

**दनःसर्वाणिजातानिमांगल्यान्यर्थसिद्धये॥५६॥**

**घृतादमृतमुत्पन्नममराणामतिप्रियम्॥**  

**तस्माद्धृतेन पयसादनायः खापयेद्वविम्॥५७॥**

**तदंतेचोष्णतोयेनकषायैश्वत्रिरूपयेत्॥**  

**त्राप्यशीतांबुनापश्चाद्भानुंरोचनयालभेत्॥५८॥**

**पूजयेद्विल्वपत्रैश्चपद्यैर्नीलोत्पलैस्तथा॥**  

**अर्घ्यदद्यात्ततःपश्चात्सवज्रंगुग्गुलुंखग॥५९॥**

**पायसंदधिभक्तंचवज्रंचमधुनासह॥**  

**निवेदयेच्चसद्भक्त्याभक्ष्याणिविविधानिच॥६०॥**

**कृत्वाप्रदक्षिणंपश्चात्प्रणिपत्यक्षमापयेत्॥**  

**अनेनविधिनाभानुंषडंगेनदिवस्पतिम्॥६१॥**

**इहलोके परे चैव सर्वान्कामान्त्सगच्छति॥**  

**षडंगविधिनातंचपूज्यैवंसुमनारविम्॥६२॥**

**स्वर्गनयेत्सधीमांस्तुकुलानामेकविंशतिम्॥**  

**स्वर्गेस्थाप्यस्वयंमच्छेज्ज्योतिषंनामतत्पदम्॥६३॥**

**अंशेनभोजकावीरदेवकार्येनियोजिताः॥**  

**प्रयांतिस्वामिनासार्थ श्रीमद्भानुंपरंमहत्॥६४॥**

**भुक्त्वाभोगांस्तुविपुलान्भोजको भोगसंमितः॥  
कालात्पुनारिहायातः पृथिव्यामेकराड्भवेत्॥६५॥**

**पुष्पंपत्रंफलंतोयैयद्गतंभास्करार्चने॥**  

**सौरागावश्चगच्छंतिसूर्यलोकंनसंशयः॥६६॥**

यः पिवेद्भोजनेधेनोरदत्वाभानवेपयः॥  

सगच्छेन्नरकं घोरमकुर्वंस्तपनंरवेः॥६७॥

एककालंपिबेत्क्षीरंधेनूनां भास्करस्यतु॥  

अनेनस्तापयेदेवंक्षीरेणखगसत्तम॥६८॥

प्रत्यूषेयद्भवेत्क्षीरंधेनूनां भास्करस्यतु।  

स्नापयेत्तेनवै भानुं कृत्स्नेनगरुडध्वज॥६९॥

यस्तुलोको भजेत्सर्वं नदेवायनिवेदयेत्॥  

यावंति रोमकूपाणि गवांदेहखगाधिप॥७०॥

तावद्वर्षसहस्राणिनरके पच्यते खग॥  

पूजितं पूज्यमानंवा यः कश्चिच्छुद्धयारविम्॥७१॥

श्रुत्वानुमोदतेयस्तु सयज्ञफलमश्रुते॥  

भास्करं पूजितं दृष्ट्वा सर्वपापैः प्रमुच्यते॥७२॥

हर्षात्प्रणम्य भानुंतस्यलोके महीयते॥  

पूज्यमानं रविभक्त्या यः पश्येन्मानवःखग॥७३॥

सोऽपियज्ञफलं कृत्स्रंप्राप्नुयान्नात्र संशयः॥  

श्रुत्वानुमोदतेयस्तुपूज्यमानं दिवाकरम्॥७४॥

तत्सर्वफलमाप्नोतिप्रसादाद्भास्करस्य तु॥  

एकजन्मानुगं दानं भक्त्यायच्च निवेदितम्॥७५॥

जपयज्ञाद्वियुक्तेभ्यः सहस्रभविकंस्मृतम्॥  

आभूत संप्लवस्थायिप्रदानंजयजीविनाम्॥७६॥

अत्यल्पमपियद तंवाच काय खगाधिप॥  

तन्महाप्रलयं यावद्दातुर्भोगाय कल्पते॥७७॥

नदानमल्पबहुधाकिंचिदस्तिविजानताम् \।\।  

देशकालविधिश्रद्धा पात्रयुकं तदक्षयम्॥७८॥

पात्रेदेशेचकालेचविधिनाश्रद्धयाचयत्॥  

दत्तंहृतंकृतं चैवतदनंतफलं भवेत्॥७९॥

तिलार्धमपियद्वीरदीयते श्रद्धयाद्विज॥  

सत्पात्रेविधिवद्भक्त्यातद्भवेत्सर्वकामिकम्॥८०॥

यत्स्त्रातंज्ञानसलिलैः शीलभस्मप्रमार्जितम्॥  

तत्पात्रं सर्वपात्रेभ्य उत्तमं परिकीर्तितम्॥८१॥

जपोदमोयमः पुंसांत्राता संसारसागरात्॥  

अज्ञानां पापनेत्राणां तत्पात्रं परमंस्मृतम्॥८२॥

ज्ञानप्लवेनचोपेतं शास्त्रं पापमहार्णवात्॥  

अज्ञान्संतारयेन्नूनं किंशिलातारयेच्छिलाम्॥८३॥

द्विजानां वेदविदुषां कटिसंभोगियत्फलम् \।\।  

हंतकार प्रदानेन तत्फलं जयजीविने॥८४॥

जीवोयस्येत्यचगृहगृहभुनक्तिसत्कृतः॥  

कुलमुत्तारयेत्तस्यनरकार्णवसंस्थितम्॥८५॥

यज्ञाग्नि होमतीर्थेषुयत्फलं परिकीर्तितम्॥  

जयिनामन्नदानेन तत्समग्रफलंलभेत्॥८६॥

भोज केशांतचित्ताय परिध्यानरतायच॥  

श्रद्धयानं सकृद्दत्वा सर्वपापैः प्रमुच्यते॥८७॥

जापकाछतिसंयुक्तानादित्यार्पितचेतसान् \।\।  

भोजयित्वा सकृद्भक्त्या सर्वान् कामानवाप्नुते॥८८॥

ध्यायमानोरवेः सुतं भोजयेत्सततंचयः॥  
ततः साक्षादनेनैव तद्भुक्तमशनंभवेत्॥८९॥

पितृनुद्दिश्ययः श्राद्धे भोजयेद्भोजकोनरः॥  

संस्थानंसमवाप्नोतिभानवीय मसंशयः॥९०॥

इति श्रीभविष्ये महापुराणे बाह्मेपर्वणि सप्तमीकल्पे सौरधर्मे धेनुमाहात्म्यवर्णनं नाम सप्ताशीत्यधिकशततमोऽध्यायः॥१८७॥छ॥

सप्ताश्व उवाच॥॥

सूर्याय सर्वपाकान्नंनिवेद्यामौ चहोमयेत्॥  

हुत्वाग्नौ प्रक्षिपेद्वीर बलिंदिक्षुसमंततः॥१॥

सूर्याग्निगुरुविप्राणांसर्वपाकान्नमन्वहम्॥  
योनिवेद्यात्मनाभुंक्तेस भुंक्ते किल्विषं नरः॥२॥

कृषिपाल्येच वाणिज्येक्रोधसत्यक्षयादिभिः॥  

पुंसां पापानिवर्धतेसूनादोषैश्चपंचभिः॥३॥

कंडनोपेपणी चुल्लीउदकुंभः प्रमार्जनी॥  

पंचसुनागृहस्थस्यतेनस्वनिगच्छति॥४॥

सूर्याग्निगुरुपूजाभिः पापैरेतैर्न लिप्यते॥  

अन्यैश्चपातकैर्घोरैस्तस्मात्संपूजयेत्सदा॥५॥

सूर्याग्निगुरुनैवेद्यंयावच्छक्त्यानसंख्यया॥  

तावद्वर्षसहस्राणिदाता सूर्यपुरंवसेत्॥६॥

घृतपूपयुतेःसिक्तैःपुण्यं दशगुणोत्तरम्॥  

अवदंशगुणैर्युकं पुण्यंशतगुणं खग॥७॥

षष्टिकौदननैवेद्यं सहस्रगुणितफलम्॥  

सुगंधशालिनैवेद्यविज्ञेयमयुतोत्तरम्॥८॥

भक्ष्यान्नपानदानानितत्फलानितथातथा।  

यद्वातद्वासदादेयसूर्याग्निगुरुसाधुषु॥९॥

भक्षान्निवेद्यपूर्वोक्तमक्षयंलभते फलम्॥  

एवंयःकुरुते भक्तिं देवदेवेदिवाकरे॥१०॥

सपितृन्त्सर्वपापेभ्यः समुद्धृत्यदिवनयेत्॥  

गंगास्नानमिदं पुण्यं दर्शनात्प्राप्नुयाद्रवेः॥११॥

सर्वतीर्थाभिषेकंचप्रणामाद्विंदतेखग॥  

मुच्यते सर्वपापेभ्यःप्रणम्यशिरसारविम्॥१२॥

शुश्रूषयीतसंध्यायां सूर्यलोके महीयते॥  

युगपत्पूजितास्तनब्रह्मविष्णुमहेश्वराः॥ १३॥

पितरः सर्वदेवाश्चभवेयुः पूजितारवौ॥  

तुष्यंति पितरस्तस्यसुकृष्टेनेवकर्षुकाः॥१४॥

यः श्राद्ध भोजयेद्भक्त्यात्राह्मणंजयजीविनम्॥  

अपिनः सकुले कंचिदुद्धरेत्कखगेश्वर॥१५॥

यः संपूज्य र विश्राद्धेभोजयेजयजीवनम्॥  

तृप्यतिपितरस्तस्यगायंतिचपितामहाः॥१६॥

अद्यनः सकलप्राज्ञोवाचकंभोजयिष्यति॥  

पुराणविदमायांतं दृद्वैवसहसंस्थिताः॥१७॥

क्रीडत्योषधयःसर्वांयास्यामः स्वर्गमक्षयम्॥  

अनुग्रहायलोकानां श्रद्धायाश्वपरीक्षणे॥१८॥

चरंत्यतिथिरूपेणपितरोदेवतास्तथा॥  

तस्मादतिथिमायांतमग्रेगच्छेत्कृतांजलिः॥१९॥

स्वागतासनपाद्यार्घ्यस्नानान्नशयनादिभिः॥  

रूपान्वितांवरूपंवामलिनंमलिनांवरम्॥२०॥

वेलायामतिथिप्राप्तंपंडितोनविचारयेत्॥  

भोजकानांशरीरेषुनित्यंसन्निहितोरविः॥२१॥

ये भोजकंत्यज॑त्यन्येसर्वपापेष्ववस्थिताः॥  

अधोमुखार्द्धपादास्तेपतंतिनरकाग्निषु॥२२॥

कृमिभिर्भिन्नवदनास्ताप्यमानाश्चवह्निना॥  

पीड्यंतेचा बुधैर्घोरैर्यावदिंद्राश्चतुर्दश॥२३॥

येचापवादंशृण्वंतिविमूढाब्राह्मणेषुवै॥  

तेविशेषेणपच्यं तेनरकेषुमदिच्छया॥२४॥

सर्वे

षामेवपात्राणां सत्पात्रंजयदं परम्॥  

तस्मात्सर्वप्रयत्नेनपूजयेत्सुसमाहितः॥२५॥

इति श्री भविष्येमहापुराणेब्राह्मे पर्वणि सप्तम कल्पेसौरधर्मेषुभोजकसत्कारवर्णनंनामाष्टाशीत्यधिकशततमोऽध्यायः॥१८८॥छं॥

**॥सप्ताश्वतिलक उवाच॥॥**

आमपात्ररसायद्वन्नश्यंते नश्यभाजनम्॥  

जपोपेक्षेतथादानंसह पात्रेणनश्यति॥१॥

सद्वीजमूषरेयद्वद्वापितंनिष्फलंभवेत्॥  

भस्मनीवहुतंहव्यं यथाहेतुमतः फलम्॥२॥

जपेनरहितेविप्रेतथादानंनिरर्थकम्॥  

यथाषंढोऽफलः स्त्रीषुयथागौर्गवि चाफला॥३॥

ब्राह्मणस्य तथाजन्मजपहीनस्यनिष्फलम्॥  

लोहोडुपेनप्रतरन्निमज्जत्युदकेयथा॥४॥

तथादाताग्रहीता च पतत्यंधेतमस्यथ॥  

कारुण्यात्सर्वभूतेषु श्रद्धयायत्प्रदीयते॥५॥

दानंतद्वैखगज्ञेयं सर्वकामिकमुत्तमम्॥  

दीनांधकृपणानांचबालवृद्धातुरेषुच॥६॥

यद्दीयतेखगश्रेष्ठतस्यानंतफलं लभेत्॥  

नहिस्वार्थसमुद्दिश्यप्रतिगृण्हतिसाधवः॥७॥

दातुरेवोपकारायजगृहुःश्रावणादयः॥  

दातुरेवोपकारायवदत्यर्थीददस्वमे॥८॥

यस्माद्दाताप्रयात्यूर्ध्वमधस्तिष्ठेत्प्रतिग्रही॥  

देहीत्यवददत्यर्थीधनंबोधयतीवसः॥९॥

यदहः कृतमर्थित्वं प्रगेदानफलं हितत्॥  

बोधयंतिचयावंतिदेहीतिकृपण\।जनाः॥१०॥

अवस्थेयमदानस्ययद्याचं तेगृहेगृहे॥  

आयात्यर्थीगृहंयातुकस्तेनप्रतिपूजयेत्॥  

कोयमर्थीन पूज्यःस्याद्याचमानोदिनेदिने॥११॥

यद्बलाप्यनिच्छंतंयोजयंतिनराश्रयान्॥  

अहन्यहनियाचंतेदातुस्ते दर्शयंतिहि॥१२॥

एकस्तिष्ठेतिचाधस्तादन्यश्चोपरि तिष्ठति॥  

दातृया चकयोर्भेदः कराभ्यामेव सूचितः॥१३॥

यः प्राप्तमर्थिनंदानंत्यक्त्वापात्रमुदीक्षते॥  

सर्वकर्मसुयुक्तत्वान्नदातापारमार्थिकः॥१४॥

यद्यर्थिनोनरानस्युर्दानधर्मः कथंभवेत्॥  

तदर्थिषु भवेदानंस्वागतंस्वागतंप्रियम्॥१५॥

पादोदकमनुब्रज्यात्स्वर्गसोपानसप्तकम्॥  

चिंताचितानुरूपेण कदाकस्यविनयति॥१६॥

श्रासादर्धमवियासंयुक्तं दातुंसदथिनाम्॥  

दानं प्रियविनिर्मुक्तं नष्टमाहुर्मनीषिणः॥१७॥

तस्मात्सत्कृत्य दातव्यमनंतफलमिच्छता ।  

प्रेत्याख्यानमपिश्रेयः प्रियानुनयपेशलम्॥१८॥

नतद्दानमसत्कारपारुष्यमलिनीकृतम्॥  
वरंनदत्तमर्थिभ्यः संक्रुद्धेनांतरात्मना॥१९॥

नतद्धनंनचप्रीतिर्नधर्मः प्रियवर्जितः॥  

दानप्रदाननियमयज्ञध्यानं तंहुतपः॥२०॥

यत्नेनापिकृतं सर्वंक्रोधोऽस्यनिष्फलंखग॥  

यः श्रद्धयार्चितंदद्यात्प्रतिगृह्णातिचार्चितम्॥२१॥

तावुभौगच्छतः स्वर्गंनरकं तद्विपर्ययात्॥

औदार्यस्वागतं मैत्रीमनुकंपा ममत्सरम्॥२२॥

पंचभिस्तुगुरौदानंदातुर्दानं महाफलम्॥  

वाराणसीकुरुक्षेत्रंप्रयागंपुष्कराणिच॥२३॥

गंगातटंसमुद्रंचनैमिषारण्यमेवच॥  

मूलस्थानंमहापुण्यंपुंडीरस्वामिनंतथा॥२४॥

कालप्रियंखग श्रेष्ठक्षीरि कावासमेवच॥  

इत्येतेकीतादेशाः सुरसिद्धनिषेविताः॥२५॥

सर्वे सूर्याश्रमाः पुण्याः सर्वानद्यः सपर्वताः॥  

गोसिद्धमुनिवासाच देशाः पुण्याः प्रकीर्तिताः॥२६॥

सूर्यायतन संस्थानांयद्यदतुदीयते॥  

तदनंत फलंज्ञेयंवचः क्षेत्रानुभावतः॥२७॥

ग्रहणचंद्रसूर्याभ्यामुत्तरायणमुत्तमम्॥  

विषुवंसव्य तीपातं षडशीतिमुखं तथा॥२८॥

दिनच्छिद्राणिसंक्रांतिः पुण्यंविषुपदंखग॥  

इतिकालः समाख्यातः पुंसां पुण्यविवर्धनः॥२९॥

भक्ति भावपराप्रीतिधर्मधर्मैकभावनः॥  

प्रतिपत्तिरितिज्ञेयंश्रद्धापर्याय पंचकम्॥३०॥

श्रद्धयाविधिवत्पात्रेप्रतिपादितमुत्तमम्॥  

तस्माच्छ्रद्धा समास्थाय देयमक्षयमिच्छता॥३१॥

यद्दानंश्रद्धयापात्रे विधिवत्प्रतिपादितम्॥  

तदनंतफलंज्ञेयमपिवा भारमात्रकम्॥३२॥

आर्तेषुदीनेषु गुणान्वितेषुयच्छ्रद्धयास्वल्पमपिप्रदत्तम्॥  

यः सर्वकामान्समुपैतिलोकाच्छ्रदैवदानं प्रवदतितज्ज्ञाः॥३३॥

श्रद्धादानंपरंज्ञेयं श्रद्धा एव तपः परा॥  

श्रद्धांयज्ञमुशंतीह श्रद्धा परसुपोषितम्॥३४॥

अथ हिंसाक्षमा सत्यं हीः श्रद्धेद्रियसंयमः॥  

दानमिष्टंत पोध्यानं दशकं धर्म साधनम्॥३५॥

हंत व्यस्तैःसमस्तैर्वासूर्यधर्मैरनुष्ठितैः॥  

सूर्योकः स्थानसंप्राप्तिर्गतिरेकैः प्रकीर्तिता॥३६॥

यथाभूःसर्वभूतानांशां तेरतिशयःस्मृतः॥  

कुर्यात्पुण्यंमहत्तस्मान्ममलोकेप्यासुधीः॥३७॥

परस्त्रीद्रव्य संकल्पयःसापेक्षंकरोति च॥  

गुरुमार्तमशक्तंवाविदेशेप्रस्थितं तथा॥३८॥

अरिभिः परिभूतंचसंत्यजे चैवपापकृत्॥  

तद्भार्यामित्रपुत्रेषुयश्चावज्ञां करोति॥३९॥

इत्येतत्पात कंज्ञेयं गुरुनिंदासमंभ वेत्॥  

ब्रह्मघ्नश्चसुरापीचस्तेयीचगुरुतल्पगः॥४०॥

महापातकिनस्त्वेतेतत्संयोगीचपंचमः॥  

क्रोधाद्द्वेषाद्भयाल्लोभाद्ब्राह्मणस्य वदेतयः॥४१॥

प्राणांतिक महादोषब्रह्महास उदाहृतः।  

ब्राह्मणंचसमाहूययाचमानमकिंचनम्॥४२॥

यन्नास्तीतिचयोब्रूयात्सचाण्डाल उदाहृतः॥  

देवद्विजगवांभूमिं पूर्वदत्तांहरेतयः॥४३॥

प्रणष्टामपिकालेतुतमाहुर्ब्रह्मघातकम्॥  

अधीत्ययोरवेर्ज्ञानंपरित्यजतिमंदधीः॥४४॥

सुरापेनसमंज्ञेयं तस्य पापंचसुव्रत॥  

अग्निहोत्रपरित्यागंपंचयज्ञयिकर्मणाम्॥४५॥

मातापितृ परित्यागंकूट साक्ष्यं सुहृद्वधः॥  

अप्रियं सूर्यभक्तानामभक्ष्यस्यचभ

क्षणम्॥४६॥

एवं निरपराधानांप्राणिनांचप्रमारणम्॥  

सर्वाधिपत्यमेतेषां नास्तिदेवपुरोत्तमे॥४७॥

आत्माभोगाधिपत्यंस्याद्भानुःसर्वजगत्पतिः॥  

केचिदत्रैवमुच्यं तेज्ञानयोगपरानराः॥४८॥

आवर्तते पुनश्चान्ये संसारभोगतत्पराः॥  

तस्माद्विमोक्षमन्विच्छन्भोगा सक्तिंविवर्जयेत्॥४९॥

विरक्तः शांतचित्तात्मासौरलोकेमवाप्नुते॥  

येचाप्यसक्तहृदयाजपंतीमंप्रसंगतः॥५०॥

तेषामपिवदत्येकः स्वानुभावानुरूपतः।  

तन्नार्चयंतियेभानुंसकुदुच्छिष्टदेहिनः॥५१॥

तेषां पिशाचलोके तु भोगान्भानुः प्रयच्छति॥  

द्विर्जपंतिचयेभानुं क्रूराःसंक्रुद्धलोचनाः॥५२॥

रक्षोलोकेर विस्तेषां महाभाग्यंप्रयच्छति॥  

त्रिरर्चयंतियेभानुं मद्यमांसरतानराः॥५३॥

ऋषिलोकेर विस्तेषांभोगान्दिव्यान्प्रयच्छति॥  

येनृत्यगीतंकुवैति त्रिचतुर्भायदृच्छया॥५४॥

सूर्यस्याग्रेतुतेयांतिगंधर्व भवनंखग॥  

लोकाः ख्यातिं समुद्दिश्यपूजयंतिचगोपतिम्॥५५॥

तस्येंद्र भवने भानुः कामान्त्सर्वान्प्रयच्छति॥  
कामासक्ते नचित्तेनयः षडर्चयतेरविम्॥५६॥

प्राजापत्येरविस्तस्य लोकेभोगान्प्रयच्छति॥  

नवकृत्वोर्चयेद्यस्तुचित्रभानुंखगाधिप॥५७॥

सयातिविष्णु सालोक्यं विष्णुना च सहासते॥  

तस्मादपिपरंस्थानंयद्भूतानांमनोहरम्॥५८॥

अप्रमेयगुणैर्दिव्यैर्विमानैः सर्वकामिकैः॥  

असंख्यैर्वस्तु भिर्व्याप्तगैरिकैरक्त चित्रकैः॥५९॥

नानागृहसमाकीर्णैःसूर्यकोटिसमप्रभम्॥  

तत्स्थानं ते प्रयच्छंति अचयंतिचयेद्विजान्॥६०॥

तत्र लोके खगश्रेष्ठवसंतिचरमंति च॥  

तस्मादपिपरंस्थानं ज्योतिष्कंसौरमुच्यते॥६१॥

एवं सूर्यानुभावेननिकृष्टेनापिकर्मणा॥  

नरैःस्थानान्यवाप्यते श्रद्धाभावानुरूपतः॥६२॥

इति श्रीभविष्येमहापुराणेब्राह्मपर्वणि सप्तप्तमीकल्पेसौरधर्मेषु सप्ताश्वानरुसंवाद एकोननवत्यधिकशततमोऽध्यायः॥१८९॥

**॥सप्ताश्वतिलक उवाच॥**

तारारूपविमानानामिमाःसंतिचकोटयः॥  

यः कुर्यात्तु नमस्कारंनतस्यैवफलं भवेत्॥१॥

इत्येतागतयः प्रोक्तामहत्यः सौरधर्मिणाम्।  

तस्मात्सौरःसदाधर्मःकर्तव्यःसुखमिच्छता॥२॥

इदानींपापनिचयाःस्थूलानरकहेतवः॥  

तेसमासेनकथ्यं ते मनोवाक्कायसाधनैः॥३॥

गवांमार्गेवनेचाग्निंपुरग्रामेच खेचर।  

इत्येतानीह पापानिसुरापानसमानिच॥४॥

वनेसर्वस्वहरणंनरस्त्रीगजवाजिनाम्॥  

गोभूसमीपजातानामोषधीनांचखेचर॥५॥

चंदनागुरुकर्पूरकस्तूरीपट्टवाससाम्॥  

हस्तन्यासापहरणं रुक्मस्तेयसमंस्मृतम्॥६॥

कन्यानांवरयोग्यानामाकर्षणमसंगतः॥  

पुत्रमि

त्रकलत्रेषुगमनं भगिनीषुच॥७॥

कुमारीसाहसं घोरमंत्य जस्त्रीनिषेवणम्॥  

सवर्णयोश्चगमनं गुरुतल्पसमंस्मृतम्॥८॥

महापातकतुल्यानिपापान्युक्तानियानितु॥  

तानिपातकसंज्ञानिनपुनंत्युपपातकम्॥९॥

द्विजायार्थं परिश्रुत्यनप्रयच्छतियोद्विजभ॥  

सद्भार्याणांचसंत्यागःसाधुवंधुतपस्विनाम्॥१०॥

गोभूहिरण्यवस्त्राणामपहारः प्रयत्नतः॥  

ईश्वरातिबुद्धीनांपीडनं सुमहत्कृतम्॥११॥

यःपीडामाश्रमस्थानआचरेत्कल्पिकामपि॥  

तद्भूत्यपरिभूतस्य पशुधान्यधनस्यच॥१२॥

कूपधान्य पशु स्तेयमयाज्यानांचयाजनम्॥  

यज्ञाराम तडागानांदारापत्यस्यविक्रयम्॥१३॥

तीर्थयात्रोपवासानांव्र तेचजप कर्मणि॥  

स्त्रीधनान्यपकुर्वतियेजनाः पापकर्मणा॥१४॥

अरक्षणंचनारीणांमद्यपस्त्रीनिषेवणम्॥  

ऋषीणामप्रदानंचधान्यवृद्ध्यपसेवनम्॥ १५॥

देवाग्नि साधुसाध्वीनांनिंदागोब्राह्मणस्यच॥  

प्रत्यक्षंवा परोक्षं वा राजमांडलिकानपि॥१६॥

उत्सन्नपितृदेवाश्चस्वकर्मत्यागिनश्चये।  

दुःशीलानास्तिकाः पापाः सदसच्छून्यवादिनः॥१७॥

एवं कालेप्रवृत्तेतुवियोनौ पशुयोनिषु॥  

रजस्वलास्वयोनौतुमैथुनंयः समाचरेत्॥१८॥

स्त्रीपुत्रमित्रसंप्रीतेरारामोच्छेदकाश्चये॥  

जनस्याप्रियवक्तारो जनाभिप्रायभेदिनः॥१९॥

भेत्तातडागवप्राणां संक्रमाणांरसस्यच॥

एकपंक्तिस्थितानांच पंक्तिभेदं करोतियः॥२०॥  

इत्येतेतुनराः पापैरुपपातकिनः स्मृताः॥२१॥

इति श्रीभविष्ये महापुराणे सप्तमीकल्पे सौरधर्मेषु सूर्यानूरुसंवादेनवत्यधिकशततमोऽध्यायः॥१९०॥६॥॥

**सप्ताश्वतिलक उवाच॥**

येगोब्राह्मणसस्यानांसाधूनां तु तपस्विनाम्॥  

दूषकाश्चैव वर्ततेनरा नरकगामिनः॥१॥

परिश्रमेणतप्यंतेयेऽपरेतस्य सूचकाः॥  

परदाररतानांच कन्यायादूषकाश्चये॥ २॥

गोष्ट ग्रिजलरम्यासुतरुच्छायानगेषुच॥  

त्यजतियेपुरीषाणि आरामायतनेषुच॥३॥

मद्यपानरतानित्यंगीतवाद्यरतानराः॥  

कामक्रोधमदाविष्टारंभ्रान्वेषणतत्पराः  
पाखंडमतसंयुक्तावृथासंलाप कौतुकाः॥  

येमार्गानु परुंधति परसीमांहरति॥५॥

कूटशासनकर्तारः कूटकर्मकृतोनराः॥  

धनुषः शिल्पिशस्त्राणां यः कर्तायश्वविक्रयी॥६॥

निर्दयोतीवभृत्येषुपशूनांदमकश्चयः॥  

मिथ्याप्रवदतोवाचमाकर्णयतियः शनैः॥७॥

स्वामिमित्रगुरुद्रोही मायावी चपलः शठः॥  

ये भार्यापुत्र मित्राणिवालवृद्धकृशातुरान्॥८॥

भृत्यानतिथिबंधूंश्चत्य जंतिचबुभुक्षितम्॥  

यःस्वयं

पक्कमश्नातिविप्रायान्नंनयच्छति॥९॥

वृथापाकः सविज्ञेयोब्रह्मवादिषुगर्हितः॥  
नियमंस्वयमादाययेत्यजति जितेंद्रियाः॥१०॥

प्रव्रज्यावसितायेचरहस्यानांतुभेदकाः॥  
येताडयति गां मूढा स्त्रासयतिमुहुर्मुहुः॥११॥

दुर्बलेन च पुष्णंतिप्रनष्टांनान्विषांतच॥  
पीडयंत्यति भारेण अक्षयंवाहयंतिच॥१२॥

वृषाणांवृषणान्यन्ये पापिष्ठा गालयतिहि॥  
वाहयंतिच गांवध्यांते पापिष्ठानराधमाः॥१३॥

अनर्थविकलंहीनंबालवृद्धकृशानुगम्॥  

नानुकंप तियेमूढास्तेयांति नरकंनराः॥१४॥

अजाविकोमाहिषकाः सवित्रीवृषलीपतिः॥  
क्षत्रविद्रशूद्रवृद्धाश्वस्वधर्मविहताः सदा॥१५॥

शिल्पिनः कारुकावेश्याः क्षेम का नृपध्वजाः॥  
नर्तक्याज्योतिषिहताः सर्वे नरकगामिनः॥१६॥

घृततैलानुपानानि मधुमांसरसासवम्॥  
गुडेक्षुक्षीरशाकानिदधिमूलफलानि च॥१७॥

तृणानि काष्ठपुष्पाणिवी जौषधिमनुत्त मम्॥  
उपानत्क्षत्रशकटमासनंशयनंमृदा॥१८॥

ताम्रसीसंत्र कांस्यं शंखाद्यच जलोद्भवम्॥  

वार्क्षवावैणवंवापिगृहोपकरणानिच॥१९॥

ऊर्णकार्पासकौशेय भंगपट्टोद्भवानिच॥  
स्थूलसूक्ष्माणिसंमूढाये च लोकाहरति॥२०॥

एवमादीनिचान्य निद्रव्याणिविविधानिच॥  
नरकेषु ध्रुवंगच्छेद्योह्यत्रविहितः पुरा॥२१॥

यद्वातद्वातुपारोक्ष्यमपिसर्षपमात्रकम्॥  
अपहृत्यन रोयाति नरकंनात्र संशयः॥२२॥

एवमाद्यैर्नरैः पापैरुत्क्रांतसमनंतरम्॥  
शरीरयातनार्थयत्पूर्वकारमवाप्नुते॥२३॥

यमलोकेव्रजेदेवंशरीरेणयमाज्ञया॥  

यमदूतैर्महाघोरैर्नीयमानः सदुःखितः॥२४॥

देवमानुषजीवानामधर्मनिरतात्मनाम्॥  
धर्मराजः स्मृतः शास्तासुवारैवैिविधेर्वधैः॥२५॥

विनयाभावयुक्तानांप्रमादात् त्स्स्वलितात्मनाम्॥  
प्रायश्वितैर्बहुविधैः पातकं नष्टतामियात्॥२६॥

पारिवारिकचोराणामन्यायव्यवहारिणाम्॥  
शास्ताक्षितिपतिः प्रोक्तः प्रच्छन्नानांचधर्मराट्॥२७॥

तस्मात्कृतस्यपापस्यप्रायश्चित्तंसमाचरेत्॥  
नाभुक्तस्यान्यथानाथः कल्प कोटिशतैरपि॥२८॥

यः करोति स्वयं कर्मकारयेदनुमोदयेत्॥  
काय मनसा वाचा सविंद्या दुत्तमं सुखम्॥२९॥

इतिसंक्षेपतः प्रोक्ता पापभेदात्रिधागतिः॥  
तथान्या गतयश्चित्राःकथ्यंते कर्मभेदतः॥३०॥

इति श्रीभविष्ये महापुराणे सप्तमीकल्पेसौरधर्मे सप्ताश्वतिलकारुणसंवाद एकनवत्यधिकशततमोऽ ध्यायः॥१९१॥छ॥

**सप्ताश्वतिलक उवाच॥**

संत्रासजननं घोरं पापानां पापकारिणाम्॥  
गर्भस्थैर्जायमानैश्ववालैस्तरुण मध्यमैः॥३॥

स्त्रीपुंन

पुंसकै वृद्धैर्गतव्यं सर्वजंतुषु॥  

शुभाशुभफलंतत्रभोक्तव्यं देहिभिस्तथा॥२॥

चित्रगुप्तादिभिः सर्वैर्धर्मस्थैःसत्यवादिभिः॥  

प्रोक्तंवैधर्मराजस्यनिकटेयच्छुभाशुभम्॥३॥

अवश्यंहिकृतं कर्म भोक्तव्यं तद्विचारितम्॥  

तत्र ये शुभकर्माणः सौम्यचित्तादयान्विताः॥४॥

तेनरायांतिसौम्येनयथाथमनिकेतनम्॥  

यः प्रदद्याद्द्विजेंद्राणामुपानत्काष्ठछत्रकान्॥५॥

सचधर्मेण महतासुखंयातियथालयम्॥  

सोपानत्कोनरोयस्तुदेवायतनमाविशेत्॥६॥

विशेषतोगर्भगृहंस संत्रासमुपाश्नुते॥  

सोपानत्कानिदानानितथान्नं तुविशेषतः॥७॥

एवं दानविशेषेण धर्मराजपुरंनरः॥  

तस्माद्यातिसुखेनैव तस्माद्धर्मसमाचर॥८॥

ये पुनः क्रूरकर्माणोनराः पापरताःखग॥  

तेघोरेणतथायांति दक्षिणेनयमालयम्॥९॥

षडशीतिसहस्राणियोजनानामशीतिच॥  

वैवस्वतपुरंज्ञेयं नानारूपमितिस्थितम्॥१०॥

समीपस्थमिवाभाति नराणांशुभचारिणाम्॥  

पापानामतिदूरस्थं पथारौद्रेण गच्छताम्॥११॥

तीक्ष्णकंटकयुक्तेनशर्करानिचितेन च॥  

क्षुरधारातिनिस्त्रिंशैः पापाणैश्चिति तेनच॥१२॥

कचिंताकेन महता दुरंतैश्चैवखातकैः॥  

लोहशंकुभिः संच्छिन्नास्तथा खङ्गैःसमन्वितैः॥१३॥

ततः पततिविमलैः पर्वतैवृक्षसंकुलैः॥  

प्रेतप्राकारयुक्तेनयांतिमार्गेणदुःखिताः॥१४॥

क्वचिद्विषमगतभिः क्वचलोष्ठैः सपिच्छलैः॥  

सुतप्तवालुकाभिश्चतथातीक्ष्णैश्वशंकुभिः॥१५॥

अनेकशाखारचितैर्व्याप्तैवैशवनैःक्वचित्॥  

कष्टेनतमसामार्गअनालं सुदारुणि॥१६॥

अथशृंगाटकैर्व्याप्तैः क्वचिद्दावाग्निनापुनः॥  

कचित्ततशिलाभिश्वक चिव्यातहिमेनतु॥१७॥

क्वचिद्वालुकयाव्याप्तमाकंठतिंप्रवेशयेत्॥  

क्वचिदुष्टांबुना व्याप्तं कचिच्च करिपाग्निना॥१८॥

क्वचित्सिंहैः कचिद्यात्रै देशैः कीटैश्व दारुणैः॥  

क्वचिन्महा जलौकाभिः क्वचिद्राजगरैःपुनः॥१९॥

माकाभिश्वरौद्राभिःकचित्सपैर्विषोल्वणैः॥  

महागजेंद्रयूथैश्ववलोन्मतैः प्रमाथिभिः॥२०॥

पंथानमुल्लिखद्भिश्चतीक्ष्ण महावृषैः॥  

महाशृंगैश्च महिपरुट्रैमत्तैमातुरैः॥२१॥

डाकिनीभिश्वरौद्राभिर्विकरालैश्वराक्षसैः॥  

व्याधिभिश्च महाघोरैः पीड्यमानात्रजंतिहि॥२२॥

महापाशविमिश्रेणमद्दाचंडेनवायुना॥  

महापाषाणवर्षेणहन्यमानानिराश्रयाः॥२३॥

क्वचिद्विद्युत्प्रपातेनदार्यमाणाव्रजंतिहि॥  

पतद्भिर्वज्रसंघातैरुल्कापातैश्चदारुणैः॥२४॥

प्रदीप्तांगारवर्षेण दह्यमानात्रजंतिहि॥  

महांधकारशुक्रेणपीड्यमानाव्रजंतिहि॥२५॥

महामेघरवैधर्वित्रास्यं ते मुहुर्मुहुः॥  

तीक्ष्णपाषाणयुक्तेनपूर्यमाणाः समंततः॥२६॥

महाक्षुरां बुधाराभिः सेव्यमानात्रनंतिहि॥  

महामेघरवैचौरैर्वित्रास्यतेमुहुर्मुहुः॥२७॥

भृशंशोतेन तीक्ष्गेन रूपेण मरुतेनच॥  

इत्थं मार्गेण रौद्रेण पाथेयरहितेन च॥२८॥

निरालंवेनदुर्गेण निर्जनेन समंततः॥  

अविश्रामेण महताविगतापा यदुर्धरैः॥२९॥

नीयते देहिनः सर्वेये मूढाः पापकारिणः॥  

इति ज्ञात्वानरः कुर्यात्पुण्यं पापंचवर्जयेत्॥३०॥

पुण्येन याति देवत्वं पापेन नरकंव्रजेत्॥  

यैर्मनागपिदेवेशो मनसापूजितोरविः॥३१॥

ते कदापि न पश्यंतियमस्यवदनंखग॥  

किंतु पापैर्महाघोरैः किंचित्कालंतवाज्ञया॥३२॥

भवंतिप्रेतराजानस्ततोयांतिरवेःपुरम्॥  

ये पुनः सर्वभावेन प्रकाशं भुविभास्करम्॥३३॥

नतेलिप्यंतिपापेन पद्मपत्रमिवांभसा॥  

तस्मात्प्रकुर्याद्भक्तिवै भास्करेण समंततः॥३४॥

श्रद्धयापूजयेद्भानुं इच्छेद्रिपुलं धनम्॥३५॥

इति श्रीभविष्येमहापुराणे ब्राह्मेपर्वणि सप्तमीकल्पे सौरधर्मे सप्ताश्वतिलकानूरुसंवादे द्विनवत्यधिकशततमोऽध्यायः॥१९२॥छ॥

**सप्ताश्वतिलक उवाच॥**

अयनेविषुवेवारेसंक्रांतौग्रहणेतथा॥  

पूजयेत्सततंभानुंसप्तम्यां तुविशेषतः॥१॥

वैनतेयनिबोधत्वंविधानं सप्तमीत्रते॥  

एतद्धिपरमं गुह्यं खेराराधनं परम्॥२॥

सिद्धार्थकैस्तु प्रथमाद्वितीयाचार्क संपुटैः॥  

तृतीयामारिचैः कार्याचतुर्थीतिचसप्तमी॥३॥

सप्तम्यानोदनेवीरसप्तमी परिकीर्तिता॥  

इत्येताः सप्तसप्तम्यः कर्तव्याभूतिमिच्छता॥४॥

तथाचानुक्रमे तासांलक्षणं कथयाम्यहम्॥  

माघेवामार्गशीषैवाकार्याशुक्कातुसप्तमी॥५॥

आर्तस्य तुननियमः पक्षमासकृतो भवेत्॥  

अर्धप्रहरशेषे तु कुर्याद्वैदंतधावनम्॥६॥

पंचम्यांत येवृक्षाः कामिकांस्तान्वदाम्यहम्॥  

मधुकेपुत्रलाभः स्यादुःखहाभार्गवस्यच॥७॥

वदर्याच वृहत्याच क्षिप्रंरोगात्प्रमुच्यते॥  

ऐश्वर्यच भवेद्विल्वैः खदिरेणचसंचयः॥८॥

शत्रुक्षयं कर्दवेषुअर्थलाभोतिमुक्तके॥  

गुरुतांयातिसर्वत्र आटरूषकसंभवैः॥९॥

ज्ञातिप्रधानतांयातिअश्वत्थेयच्छतेयशः॥  

करवीरात्परिज्ञानमचं स्यान्नसंशयः॥१०॥

श्रियंप्राप्नोतिविपुलांशिरीषस्यानिवेशने॥  

प्रियंगु सेव्यमानस्य सौभाग्यं परमंभवेत्॥११॥

अभीप्सितार्थसिद्ध्यर्थं सुखासीनोथवाग्यतः॥  

कामंयथेष्टहृदयेकृत्वा समभिमंत्र्यच॥१२॥

मंत्रेणानेनमतिमान श्रीयाद्दंतधावनम्॥  

वरंदत्वाभिजानासिकामदंचवनस्पते॥१३॥

सिद्धिं प्रयच्छ मे नित्यंदेत काष्ठनमोस्तुते॥  

त्रीन्वारान्परिजप्यैवं भक्षयेद्दंतधा

**वनम्॥१४॥**

**पश्चात्प्रक्षाल्यकाष्ठंतुशुचौ देशेविनिक्षिपेत्॥**  

**ऊर्ध्वं निपतितेसिद्धिस्तथाचाभिमुखेस्थिते॥१५॥**

**अतोन्यथातुपतितेनीयात्पुनरुत्सृजेत्॥**  

**पराङ्मुखंयदि भवेत्रीन्वारान्दंतधावनम्॥१६॥**

**असिद्धांतुविजानीयान्नयाह्यासातुसप्तमी॥**  

**ब्रह्मचारी तांरात्रींस्वपेन्मंगलसेवया॥१७॥**

**विश्रद्वासोनु पहतं शुचिराचारसंयुतः॥**  

**तस्यांरात्र्यांव्यतीतायां प्रातरुत्थायवैखग॥१८॥**

**प्रक्षालयेन्मुखंधीमानश्रीयादंतधावनम्॥**  

**उपविश्यशुचिर्भूत्वाप्रणम्यशिरसारविम्॥१९॥**

**जपंयथेष्टं कृत्वा तु जुहुयाच्चहुताशनम्॥**  

**ततोपराह्नसमयेस्नात्वामृगोमयांबुभिः॥२०॥**

**विधिवनियमंकृत्वामौनीशुक्लांवरः शुचिः॥**  

**पूजयित्वाविधिभक्त्या देवदेवदिवाकरम्॥२१॥**

**स्वपेदेवस्य पुरतोगायत्री जपतत्परः॥२२॥**

**इतिश्री भविष्येमहापुराणेत्रापर्वणि सप्तमीकल्पे सौरधर्मे दन्तकाष्ठविधिवर्णनं नाम त्रिनवत्यधिकशततमोऽध्यायः॥ १९३॥छ॥**

**सप्ताश्वतिलक उवाच॥**

**अतः परंप्रवक्ष्यामियैयैर्यत्फलमश्रुते॥**  

**स्वप्नेदृष्टे तुसप्तम्यां पुरुषोनियतत्रतः॥१॥**

**समाप्यविधिवत्सवी जपहोमादिकांक्रियाम्॥**  

**भूमौशय्यांसमास्थाय देवदेवंविचिंतयेत्॥२॥**

**हंतसुप्तोयदिनरः पश्येत्स्वप्नेदिवाकरम्॥**  

**शक्रध्वजंवा चंद्रवातस्य सर्वाः समृद्धयः॥३॥**

**भृंगारचमरादर्श कन काभरणानिच॥**  

**रुधिरस्य स्रुतिः केशपातमैश्वर्यकारकम्॥**  

**स्वप्रेवृक्षाधिरोहंच क्षिप्रमैअर्यमाहवे॥४॥**

**दोहनंमहिपीसिंहीगोधेनूनांकरेस्वके॥**  

**बंधश्वासांराज्य लाभोनाभेः स्पर्शे तु दुर्मतिः॥५॥**

**अहित्वा स्वयंखादेसिहमंबुजमेवच॥**  

**स्वांगमस्थिहुताशं सुरापानखगाधिप॥६॥**

**हैमेवाराजतेवापियोर्भुकेपायसंनरः॥**  

**पात्रे पद्मपात्रेवातस्यैश्वर्यसमभवेत्॥७॥**

**यूतेचवाथवायुद्धेविजयोहिसुखावहः॥**  

**गायत्र्यस्यप्रज्वलनंशिरोबंधंचभूतये॥८॥**

**माल्यांबराणांशुकानां हयानांपशुपक्षिणाम्॥**  

**सदालाभं प्रशंसंतिविष्ठानांचानुलेपनम्॥९॥**

**हययानेभवेत्क्षिप्रश्थयाने प्रजागमः॥**  

**नानाशिरोबाहुना चगृहस्थां कुरुतेश्रियम्॥१०॥**

**अगम्यागमनंधन्यवेदाध्ययनमुत्तमम्।**  

**देवद्विजश्रेष्ठवीरगुरुवृद्धतपस्विनः॥११॥**

**यद्वदंतिनरस्वशेसत्यमेवेतितद्विदुः॥**  

**प्रशस्तं दर्शनं चैषामाशीर्वादःखगाधिप॥१२॥**

**राज्यंस्यात्स्वशिर छेदेधनंबहुवधेभवेत्॥**  

**रुदितंभक्ष्यसंप्राप्तौराज्यंनिगडबंधने॥॥१३॥**

**पर्वतंतुरसिंहंवृषभंगजमेवहि॥**  

**महदैश्वर्यमाप्नोतियोषिकम्याधिरोहति॥१४॥**

**ग्रहमान ग्रहांस्तारांमरीचं परिवर्तयेत्॥**

उन्मूलयति पर्वतांश्चराजा भवति भूतले॥१५॥

देहान्निष्क्रांतिरंत्राणां सर्वेषां च खगाधिप।  

पानं समुद्रसरितामैश्वर्यसुखकारकम्॥१६॥

बलं चांबुनिधिं वापितीर्थपारं प्रयातियः॥  

तस्यापत्यं भवेद्वीर अचलं च खगाधिप॥१७॥

भवत्यर्थागमः शीघ्रंकृमिर्वा यदि भक्षयेत्॥  

अंगानां च सुरूपाणां लाभो दर्शनमेव च॥१८॥

संयोगश्चैव मांगल्यैरारोग्यं धनमेव च॥  

ऐश्वर्यं राज्यलाभं च यस्मिन्स्वप्ने उदाहृतम्॥१९॥

तत्तत्स्यान्नात्र संदेहश्चतुर्भिः श्रुतमुत्तमम्॥  

पंचभिः पुत्रबाहुल्यं षड्भिरायुः सुताधनम्॥२०॥

सप्तभिर्विविधान्कामानष्टभिर्विविधं यशः॥॥२१॥

इति श्रीभविष्ये महापुराणे ब्राह्मपर्वणि सप्तमीकल्पे सूर्यारुणसंवादे स्वप्नवर्णनं नाम चतुर्नवत्यधिकशततमोऽध्यायः॥१९४॥छ॥

**॥॥अनुरुरुवाच॥॥**

भगवञ्छ्रोतुमिच्छामि सप्तमीनां परं विधिम्॥  

सर्वासामनुरूपाणां कथयस्व महामुने॥१॥॥

**सप्ताश्वतिलक उवाच॥॥**

शृणु वीरखगश्रेष्ठ सप्तमीनां परं विधिम्॥  

कीर्तयिष्यामि ते सर्वं यथावत्परिपृच्छते॥२॥

तुल्यं किल खगश्रेष्ठ यथाख्यातंविवस्वता॥  

शुक्लपक्षे रविदिने प्रवृत्ते चोत्तरायणे॥३॥

पुत्रदारधनक्षेत्रे गृह्णीयात्सप्तमीव्रतम्॥  

ऋषिभिर्ज्ञानसंपन्नैः सर्वकामफलप्रदैः॥४॥

सप्तम्यः सप्त आख्यातास्तासां नामानि मे शृणु॥  

अर्कसंपुटकैरेका द्वितीयामरिचैस्तथा॥५॥

तृतीयानिंबपत्रैश्च चतुर्थी फलसप्तमी॥  

सप्तमी कामिकानामविधिमासांन्निबोध मे॥६॥

पंचम्यामेकभक्तं तु कुर्यान्नियतमानसः।  

अल्पाहारं न कुर्वीत मैथुनं दूरतस्त्यजेत्॥७॥

वर्जयेन्मधुमांसं च अत्यम्लं च खगाधिप।  

प्रभाते चैव षष्ट्यां तु एकैकं पर्णसंपुटम्॥८॥

घृतशाल्योदनं कृत्वा भक्षयेत्तु विधानतः॥  

अन्यदन्नमभुंजानः सप्तम्यां भोजनं भवेत्॥९॥

एकैकं वृद्धाभियुक्तैर्यो वसेत्तु खगेश्वर॥  

अन्यत्र मरिचं भक्षेन्निंबपत्राण्यतः परम्॥१०॥

एवं लब्धफलानीह पक्षयोरुभयोरपि॥  

अन्नाद्यैरहिता यत्नादनोदन इतिस्मृतः॥११॥

आचरेद्विधिवद्भत्या पूजयित्वा विभावसुम्॥  

अहोरात्रं वायुभक्षः कुर्यद्विजयसप्तमीम्॥१२॥

एकैकं सप्तसप्तमीरत्रैवं विधिवच्चरेत्॥  

प्रलेख्यतासां नामानि पत्रकेषु पृथक्पृथक्॥१३॥

तानि सर्वाणिनामानि विलेख्य सुसमाहितः॥  

श्वेतचंदनदिग्धांगे माल्यदामोपशोभिते॥१४॥

सप्तधान्यहिरण्याढ्येशशिकुंदेंदु सन्निभे॥  

अश्वत्थाशोकपत्राढ्ये दध्योदनसमन्विते॥१५॥

तदर्थं पूजयेद्भक्त्यातैस्तैर्दृष्टैर्नसंशयः॥  

दृष्ट्वातु शोभनं स्वप्नं न भूयः शयनं स्वपेत्॥१६॥

प्रातश्चकी

र्तयेत्स्वप्नंयथादृष्टं

खगाधिप।  

प्राज्ञभोजकविप्रेभ्यः सुहृद्भयश्च खगाधिप॥१७॥

ततो मध्याह्नसमये स्नातः प्रयतमानसः।  
तं चैवदेवं विधिवत्पूजयित्वा दिवाकरम्॥१८॥

सम्यक्कृत जपो मौनी नरो हुतहुताशनः॥  
निष्क्रम्य देवायतनाद्भोजकाय निवेदयेत्॥१९॥

भवेदलाभोर्यदि भोजकानां विप्रास्तमर्हंति पुराणविज्ञाः॥  
ये मंत्रवेदावयवेषु निश्चिताविभुं समभ्यर्च्यदिवं व्रजेयुः॥२०॥

कृत्वैवं सप्तसप्तम्यो नरोभक्तिसमन्वितः॥  
श्रद्दधानोपि सूर्यस्य सकथंनाप्नुते फलम्॥२१॥

दशानामश्वमेधानां कृतानां यत्फलं भवेत्।  

तत्फलं सप्तसप्तम्यः कृत्वा भक्तिसमन्वितः॥२२॥

दुष्पापं नास्ति तद्वरि सप्तम्यां यन्नदह्यते॥  

न च रोगोऽस्त्यसौ लोके य एताभिर्न शाम्यति॥२३॥

कुष्ठानि यानि रौद्राणि दुश्छेद्यानि च कथ्यते॥  
गम्यंते तानि सर्वाणि गरुडेनेव पन्नगाः॥२४॥

सकलविबुधमान्यं स्वप्रकाशं जनानामभिमतफलदाने दीक्षितं तं सुपूज्यम्॥  
श्रुतधनकुलभोगैः सौख्यपुण्यैरुपेतो व्रजति च सुतनुंकांशाश्वतांतिग्मरश्मेः॥२५॥

इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मे सूर्यारुणसंवादे स्वप्नवर्णनं नाम पंचनवत्यधिकशततमोऽध्यायः॥१९५॥छ॥॥

**सप्ताश्वतिलक उवाच॥॥**

अतीत्य भुक्तं पुरुषः सप्तम्यां गरुडाग्रज॥  

मैत्रीं विदधात्सर्वत्र जीवहिंसां विवर्जयेत्॥१॥

सप्तम्यां न स्पृशेर्त्तलं नैलं वस्त्रं न धारयेत्॥  

नशयीतस्त्रियासार्धंन सेवेत दुरोदरम्॥२॥

नरोदेदश्रुपातेन न च वा ध्यात्पिशाचिकान्॥  
आकृष्येन्नशिरोयूकानवृथावादमाचरेत्॥३॥

परस्यानिष्टकथनमतिवादं च वर्जयेत्॥  

न कंचित्ताडयेज्जंतुं न विशेत कदाचन॥४॥

ब्रह्महत्यामवाप्नोति विशमानो रवेर्गृहम्॥  

इत्येते समयाः प्रोक्ताः सौराणां गरुडाग्रज॥५॥

भोजकानां विशेषेण पुरा मे भानुनानघ॥  
भोजकःखगशार्दूलयो लोभाद्द्रव्यमुत्सृजेत्॥६॥

वृद्ध्या तु सततंवीर सगच्छेन्नरकं ध्रुवम्॥  
विशेषेचाल्पकशते कामयाने खगाधिप॥७॥

प्रयुज्यमानो भोजकस्तु पंचकेन शतेन वै॥  
प्रायश्चित्तीभवेद्वीर न चार्हःपूजने रवेः॥८॥

कृत्वा सां तपनं कृच्छ्रं ततः संपूजयेद्रविम्॥  
नान्यदेवप्रतिष्ठा तु कर्तव्या भोजकेन तु॥९॥

कृत्वा तु तां खगश्रेष्ठप्रायश्चित्तीयते नरः॥  
तस्मात्तु तां न कुर्याद्वै भोजकः खगसत्तम॥१०॥

मुक्त्वा तु भास्करं देवं नान्यं देवं निवेदयेत्॥  
कृत्वाग्निवेशं देवानां ब्रह्मादीनां खगाधिप॥११॥

भोजकोन स्पृशेद्भानुं कुर्यात्कृच्छ्रं च शुद्धये॥  
कृत्वा तु कृ

च्छ्रंविधिवच्छुद्धेर्हेतुं खगाधिप॥१२॥

ततः पूजयितुं भानुमधिकारी भवेन्मम॥  

न विज्ञातं प्रदातव्यं नस्नानं न च दूषितम्॥१३॥

न च पर्युषितं माल्यं दातव्यमृद्धिमिच्छता।  

देवमुल्लोचयेद्यस्तु स खलः पुष्पलोमतः॥१४॥

पुष्पाणि च सुगंधानि भोजकानेतराणि च॥  

ब्रह्महत्यामवाप्नोति भोजको लोभमोहितः॥१५॥

महारौरवमासाद्य पच्यते शाश्वतीः समाः॥  

हंतते कीर्तष्यामि धूपदानविधिं परम्॥१६॥

प्रदाने देवदेवस्ययेन धूपेन यत्फलम्॥  

सदा चंदनधूपेन सान्निध्यं कुरुते रविः॥१७॥

प्रदद्यान्मानसे चैव यद्यदिच्छति मानवः॥  

तथैवागुरुधूपेन वरं दद्यादभीप्सितम्॥१८॥

आरोग्यं वास्त्रियंवार्थी नित्यदा गुग्गुलं दहेत्॥  

मंगलं धूपदानेन सदा तुष्यति भानुमान्॥१९॥

आरोग्यं च स्त्रियं दद्यात्सौख्यंच परमं भवेत्॥  

सदा कुंकुमधूपेन सौभाग्यं लभते नरः॥२०॥

श्रीवासकस्य धूपेन वाणिज्यं सफलं भवेत्॥  

रसं सर्वरसोपेतं ददतोर्थागमो ध्रुवम्॥२१॥

देवदारुं च दहतो भवत्यन्नमथाक्षयम्॥  

विलेपनं कुंकुमेन सर्वकामफलप्रदम्॥२२॥

इहलोके सुखी भूत्वा दाता स्वर्गमवाप्नुते॥  
चंदनस्य प्रदानेन श्रियमायुश्च विंदति॥२३॥

रक्तचंदनदानेन सर्वं दद्याद्दिवाकरः॥  

अपि रोगशतैर्ग्रस्तः क्षिप्रारोग्यमवाप्नुयात्॥२४॥

वर्तिगंधैश्चसौगंध्यं परमं विंदते नरः॥  

कस्तूरिकामल न कैरैश्वर्यमतुलं लभेत्॥२५॥

कर्पूरसंयुतैर्गवैः क्ष्माधिपाधिपतिर्भवेत्॥  

चतुःसमेनगंधे,न किं तुल्यं प्राप्नुयान्नरः॥२६॥

देवागारं सन्मन्ये भत्त्याय उपलेपयेत्॥  

सरोगान्मुच्यतेक्षिप्रं पुरुषोभोगवान्भवेत्॥२७॥

अष्टादशेहकुष्ठानि ये चान्येव्याधयोनृणाम्॥  

प्रलयंयांतिते सर्वैमृदायद्युपलेपयेत्॥२८॥

प्रलेपनानां सर्वेषां रक्तचंदनमुत्तमम्॥  

नातः परतरं किंचिद्वानस्तुष्टिकरं परम्॥२९॥

किं तस्य न भवेल्लोको यो ह्यनेन प्रलेपयेत्॥  

सर्वकामसमृद्धोऽसौ सूर्यलोके महीयते॥३०॥

उपलिप्यरवेर्गेहं कुर्याद्वैमंडलं पुनः॥  

एकेनाथसमाप्नोति भाग्यमारोग्यमुत्तमम्॥३१॥

त्रिभिःसप्तभिरच्छिन्ना बालोवान्योपि यो नरः॥  

तेन प्रदापयेद्देवान्कुर्यातान्न निवारयेत्॥३२॥

अनेन विधिना कुर्याद्यावत्सप्तैव सप्तमीः॥  

एतावैसप्तसप्तम्यो यथा प्रोक्ता विवस्वते॥३३॥

कुर्वीत यो नरो भक्त्या सर्वपापैः प्रमुच्यते॥  

अर्कसंपुटकैर्वित्तं मरचैः प्रियसंगमम्॥३४॥

निंबपत्रैरोगनाशं फलैः पुत्रान्यथेप्सितान्॥  

धनंधान्यं सुवर्णं च ततो दद्याद्विवस्वते॥३५॥

जयं प्राप्नोति विजयं कृत्वा सर्वत्र खेचर॥  

सर्वान्कामान्कामिकस्तु प्राप्नुयान्नात्र संशयः॥३६॥

नरो वा यदि वा नारी यथोक्तं सप्त

मीव्रतम्॥

यः करोति खगश्रेष्ठ स याति परमं पदम्॥३७॥

न तेषां त्रिषु लोकेषु किंचिदस्तीति दुर्लभम्॥  

ये भक्त्या लोकनाथस्य व्रतिनः संयतेन्द्रियाः॥३८॥

सर्वयज्ञफलं तेषां तथा वेदफलं भवेत्॥  

ब्रह्मेंद्रविष्णवस्तेन पूजिता नात्र संशयः॥३९॥

नांधोनकुष्ठी न क्लीबो न व्यंगो न च निर्धनः॥  

कदापि च भवेत्कश्चिद्यश्चरेत्सप्तमीव्रतम्॥४०॥

पुत्रार्थी श्रुतिसंपन्नाल्लँभेत्पुत्रांश्चिरायुषान्॥  

न तेषां त्रिषु लोकेषु किंचिदस्तीति दुर्लभम्॥४१॥

भोगार्थी लभते भोगान्व्रतेनानेन सुव्रत॥  

कोधात्प्रमादाल्लोभाच्च व्रतभंगो यदा भवेत्॥४२॥

प्रायश्चित्तमिदं कृत्वा पुनरेव व्रतीभत्॥  

सप्तैव यावत्सप्तम्यः संप्राप्ता गुरुणा खग॥४३॥

अभ्यर्च्य सूर्यं सप्तम्यां माल्यधूपादिभिर्नरः॥  

भोजयित्वा द्विजाञ्छक्त्या प्राप्नुयात्स्वर्गमक्षयम्॥४४॥

सप्तम्यां विप्रमुख्येभ्यो योऽन्नं दद्यात्खगेश्वर।  

तदक्षयं भवेत्तस्य स च सूर्यगृहं व्रजेत्॥४५॥

इति ते कीर्तितं वीरसप्तमीव्रतमुत्तमम्॥  

भूय एवाभिधास्यामि शृणु ते वदतो नव॥४६॥

येन व्रतप्रभावेण कामिकं फलमश्नुते॥  

सप्तमीं खगशार्दूलशुक्लां द्वादशनामिकाम्॥४७॥

गोमूत्रगोमयाहारः षड्वृताहार एव च॥  

अथवायावकाहारः शीर्णपर्णाशनोपि वा॥४८॥

क्षीराशी चैव भक्तं वा सिक्ताहारोथवा पुनः॥  

जलाहारोथवा विद्वान्पूजयित्वा दिवाकरम्॥४९॥

पुष्पोपहारैर्विविधैः पद्मसौगंधिकोत्पलैः॥  

नाना प्रकारैर्गंधैश्च धूपैर्गुग्गुलुचंदनैः॥५०॥

कृशरैःपायसान्नैर्वाविविधैश्च विभूषणैः।  

अर्चयित्वा द्विजश्रेष्ठभक्ष्यवस्त्रादि भूषणैः॥५१॥

सर्वपक्षफलं प्राप्य सूर्यलोकं ततो व्रजेत्॥  

तपसों ते ततोवीरकुले महति जायते॥५२॥

यथाक्रमं प्रयत्नेन नामानि परिकीर्तयेत्॥  

माघे च फाल्गुने मासि चैत्रे च गरुडाग्रज॥५३॥

वैशाखेत्वथ ज्येष्ठे तु आषाढेश्रावणे तथा॥  
मासि भाद्रपदे वीर तथा चाश्वयुजे खग॥५४॥

मार्गशीर्षे तथा पौषे पूजयेत्सततं रविम्॥  

विभावसुंविवस्वं तं भास्करं पक्षिसत्तम॥५५॥

विकर्तनं पतंगं च सहस्रांशुं खगाधिप।  

एतानि देवनामानि मासेष्वेतेषु खेचर॥५६॥

पूजयेद्देवदेवेशं देवानामपि दुर्लभम्॥  

एवं क्रमेण तीक्ष्णांशुं नामभिः परिपूजयेत्॥५७॥

इत्येवं ते समाख्यातं मया गुह्यमिदं खग॥  

अभक्ताय न दातव्यं नाशिष्याय कथंचन॥५८॥

न च पापकृते वीरदातव्यंविनतात्मज॥  

व्याधेस्तु नाशनार्थायदेयं विप्राय सुव्रत॥५९॥

दत्वा स्वर्गमवाप्नोति श्रुत्वा च विधिवत्खग॥६०॥

इति श्रीभविष्ये महापुराणेब्राह्मेपर्वणि सौरधर्मे सप्तमीकल्पे नाम पूजाविधिवर्णनं नाम षण्णवत्यधिकशततमोऽध्यायः॥१९६॥छ॥

**सप्ताश्वतिलक उवाच॥**

अतः प

रं प्रवक्ष्यामि पुष्पधूपादिकामिकम्॥  

येन येन तु दानेन तत्तत्फलमवाप्नुते॥१॥

मालतीकुसुमैः पूजाभवेत्सान्निध्यकारका॥  

आरोग्यं करवीरैस्तुभवत्यर्थश्च शाश्वतः॥२॥

ऐश्वर्यमतुलं चैव यशश्चविपुलं तथा॥  

मल्लिकायाश्चकुसुमैर्भगवत्सम्मुखो भवेत्॥३॥

सौभाग्यं पुंडरीकात्तुपरमैश्वर्यमाप्नुते॥  

कमलोत्पलकुंदैस्तु यशोविद्या बलं भवेत्॥४॥

नानाविधैः सुकुसुमैः क्षिप्रंरोगात्प्रमुच्यते॥  

भवत्यक्षयमन्नं च नित्यमर्चयतोरविम्॥॥५॥

मंदारकुसुमैः पूजा सर्वकुष्ठनिवारिणी॥  

बिल्वस्य पत्रकुसुमैर्महतीं श्रियमानुते॥६॥

अर्कस्रजा भवत्यर्कःसर्वेदा वरदः प्रभुः॥  

प्रदद्याद्रूपिणींकन्यामार्चितो बकुलस्रजैः॥७॥

किंशुकैः पूजितो देवो न पीडयति भास्करः॥  

अगस्तिकुसुमैः सिद्धिः सानुकूल्यं प्रयच्छतिं॥८॥

स्वयं रूपवतींदद्यात्पूजितश्चंपकस्रजैः॥  

निरुद्वेगो भवेन्नित्यं पूजितः पुष्पमालया॥९॥

अशोककुसुमैर्देवमर्चयेद्यो दिवाकरम्॥  

आम्रातकस्य कुसुमं निर्माल्यामिव दृश्यते॥१०॥

अप्रत्यग्नं बहिर्यस्मात्तस्मात्तं परिवर्जयेत्॥  

नवभिस्त्वचलां कीर्तिं दशभिः सुखमुत्तमम्॥११॥

भोगानेकादशेनेहप्राप्नुयान्नात्र संशयः॥  

द्वादशेनाचलं राज्यं द्वादशाख्यमवाप्नुते॥१२॥

प्रथमं पूजयेद्भक्त्या भूरूपं प्रणमेत्सदा॥  

भुवर्नमो द्वितीयं च तृतीयं स्वर्नमेन्नरः॥१३॥

महर्नमश्चतुर्थं तु पंचमं तु जनं नमः॥  

तपो नमस्तथाषष्ठं नमः सत्यं तुसप्तमम्॥१४॥

अष्टमं भूर्भुवश्चेति नवमं खगसत्तम॥  

दशमं षडतो वीर नमोल्का तथापरम्॥१५॥

द्वादशं तु खषोल्केति ॐ नमः पूजयेत्खग॥  

एवं मंडलकारी तु क्रमादेवफलं लभेत्॥१६॥

घृतदीपप्रदानेन चक्षुष्माञ्जायते नरः॥  

कटुतैलस्य दीपेन शत्रूणां संक्षयो भवेत्॥१७॥

मधुकानां तु तैलेन सौभाग्यं परमं लभेत्॥  
संपूज्य विधिवद्देवं पुष्पधूपादिभिर्नरः॥१८॥

यथाशक्त्याततः पश्चान्नैवेद्यं तु प्रकल्पयेत्॥  

पुष्पाणां प्रवराजाती धूपानां चैव चंदनम्॥१९॥

गंधानां कुंकुमं श्रेष्ठं मोदकांश्च निवेदने।  

एतैस्तुष्यति देवेशः सान्निध्यं चाधिगच्छति॥२०॥

ददाति प्रवरानिष्टान्दातुश्च स्वर्गतिं तथा॥  

एवं संपूज्यविधिवत्कृत्वा चापि प्रदक्षिणाम्॥२१॥

प्रणम्य शिरसा देवं भास्करं तिमिरापहम्॥  

आरुह्य सुविमानं स याति भानोः स लोकताम्॥२२॥

पुनः संपूज्य देवेशं जपं कुर्याद्यथेष्टकम्॥  

हुताशनं च जुहुयाद्विधिदृष्टेन कर्मणा॥२३॥

एवमेकैकशः कार्याः सप्तम्यः सप्तसर्वदा॥  

उदकप्रसृतिं पीत्वा क्रियते यातु सप्तमी॥२४॥

साज्ञेया सुखदा वीर सदैवोदकसप्तमी॥  

या किंचित्सप्तमी प्रोक्तातां ते वक्ष्यामि सर्वदा॥२५॥

वराटिका

क्रमेणाप्तं यत्किंचित्प्रतिभक्षयेत्॥  

अनेन देहमूल्येन यल्लब्धं तत्प्रभक्षयेत्॥२६॥

अभक्ष्यं चापि भक्ष्यं वा नात्र कार्या विचारणा॥२७॥

इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मेषु वराटिकावर्णनं नाम सप्तनवत्यधिकशततमोऽध्यायः॥१९७॥छ॥

**शतानीक उवाच॥**

किमिदं दैवतं लोके किंवाप्येकं परायणम्॥  

स्तुवन्तः कंकमर्चंतः प्राप्नुयुर्मानवाः शुभम्॥१॥

को धर्मः सर्वधर्माणां कश्च पूज्यो मतस्तव॥  

ब्रह्मादयःकमर्चंति कश्चादि स्त्रिदिवौकसाम्॥२॥

**सुमंतुरुवाच॥**

अत्राहं ते प्रवक्ष्यामि संवादं पापनाशनम्॥  

भीष्मस्य नरशार्दूलव्यासस्य च महात्मनः॥३॥

सुखासीनं महाव्यासं गंगा कूले द्विजोत्तम॥  

तं दृष्ट्वा सुमहातेजाज्वलंतमिव पावकम्॥४॥

साक्षान्नारायणं देवं तेजसादित्यसन्निभम्॥  

प्रणम्य शिरसावीरं सर्वशास्त्रालयं परम्॥५॥

महाभारतकर्तारं वेदार्थनिकर्षं परम्॥  

आचार्यं परमर्षींणां राजर्षीणां च भारतम्॥६॥

कर्तारं कुरुवंशस्य दैवतं परमंमम॥  

पप्रच्छ कुरु शार्दूलो द्विजभक्त्यासमन्वितः॥७॥

देवदेवस्य माहात्म्यं चित्तस्थं भास्करस्य तु॥  

समहात्मामहातेजा भीष्मः पूर्वमुनितथा॥८॥

**भीष्म उवाच॥**

भगवन्द्विजशार्दूलपाराशर्यमहामते॥  

ममाख्यातंत्वयासर्ववाङ्मयं सचराचरम्॥९॥

भास्करस्य मुनिश्रेष्ठसंशयोद्यापिवर्तते॥  

आदौ तस्यनमस्कारमन्येषांतदनंतरम्॥१०॥

ब्रह्मादीनांतुरुद्राद्यैर्ब्रहितत्वेनहेतुना॥  

कएषभास्करोत्रह्मन्कुतोजातःकिमुच्यते॥११॥

कीर्तयस्वयथान्यायं कौतुकंहि परं मम॥  

कुशलोहिभवाँलो के तस्मात्त्वंवतुमर्हसि॥१२॥

**व्यास उवाच॥**

अहोतव महत् कष्टं प्रमूढोसिनसंशयः॥  

स्तुवंतश्चतमचभिः सिद्धाब्रह्मादयः सुराः॥१३॥

सर्वेषामेवदेवानामादिरादित्य उच्यते॥  

सहतितिमिरं सर्व दिग्विदिक्षुव्यवस्थितम्॥१४॥

सधर्मः सर्वधर्माणां सचपूज्यतमोमतः॥  

ब्रह्मादयस्तमचैतिसचादिः सर्वदेवताः॥१५॥

अदितिः कश्यपसतीआदित्यस्तेन चोच्यते॥  

आदिकताथवायस्मात्तस्मादादित्य उच्यते॥१६॥

तस्मादेतज्जगत्सर्वमादित्यात्संप्रवर्तते।  

सदेवासुरगंधर्वाः सयक्षोरगराक्षसाः॥१७॥

रुद्रोपेंद्रस्तर्थेद्रश्चब्रह्मादक्षोथ कश्यपः॥  

आदित्यदेवताः सर्वे तथान्येदेवदानवाः॥१८॥

सुखाद्भूतोविरिंचिस्तु रुद्रोवक्षस्थलात्ततः॥  

उपेंद्रोदक्षिणाद्धस्ताद्धाता वामकरात्तथा॥१९॥

वामपादतलादक्षोदक्षिणात्कश्यपस्तथा॥  

इत्युत्पन्नास्तथाचान्येदेवासुरनराः खगाः॥२०॥

तेनाप्तौदेव आदित्यः सर्वदेवेषुपूजितः॥  

यदीत्थंगीयतेवीर दिग्विदिक्षुसमागतम्॥२१॥

यदितस्यप्रभावोयंपाराशर्यजगत्पतेः॥  

सकिमर्थं

त्रिसंध्यंतुराक्षसैः परिभूयते॥२२॥

द्विजैः सरक्ष्यते भूयश्चक्रवद्धमतेपुनः॥  

राहुणागृह्यतेऽग्राह्यंतत्किमर्थंद्विजोत्तम॥२३॥

**व्यास उवाच॥**

पिशाचोरगरक्षांसिडाकिनीदानवांस्तथा॥  

दक्षिणान्निर्दहेत्कोधात्तामाकामतिभास्करः॥२४॥

त्रिसंध्यं त्रयोदेवाः सान्निध्यंरविमंडले॥  

मुहूर्तस्य प्रभावो यमसाध्येदृष्टकेतथा॥२५॥

तमेकमेवमुद्दिश्यलोकेधर्मः प्रवर्तते॥  

नमस्कृतेस्तुतेतस्मिन्सर्वैदेवानमस्कृताः॥२६॥

तिस्रः संध्यास्तुभूदेवैर्भास् करोपिप्रणम्यते॥  

राहुरादित्यविंव स्यस्थितोधस्तान्नसंशयः॥२७॥

अमृतार्थीविमानस्थोयावत्संस्रवतेमृतम्॥  

विमानांतरितंविवमादिशेद्वहणंततः॥२८॥

नकश्चिद्धर्षितुंशक आदित्यो दहते ध्रुवम्॥  

दिवारात्रिमुहूर्तानांतदर्थश्रमतेरविः॥२९॥

नादित्येनविनारात्रिर्नदिनंनचतर्पणम्॥  

नाधम्र्म्मावाथवाधर्म्मस्तेनदृष्टंचराचरम्॥३०॥

आदित्यः पातिवैसर्वमादित्यः सृजते सदा।  

एतत्स वै समाख्यातं यत्पृष्टं भवतामम॥३१॥

इति श्रीभविष्येमहापुराणे पर्वणि सप्तमीकल्पेसौरधर्मव्यास भीष्मसंवादेऽष्टनवत्यधिकशततमोऽध्यायः॥१९८॥छ॥

भीष्म उवाच स आदित्योभवेद्येनअचिरात्तुवरप्रदः।  

तदहं श्रोतुमिच्छामिविप्रमांब्रूहि तत्त्वतः॥१॥

**व्यास उवाच॥**

पूजया जपहोमे नध्यानधारणयासह॥  

सकलंमंडलंकृत्वातद्दीक्षांसमयं तथा॥२॥

लब्ध्वाराधयतेयस्तुभत्त्यातद्गतमानसः।  

तस्य भानुर्भवेदीर अचिरात्तुवरप्रदः॥३॥

बलसिद्धिं महद्वीये पादले पोरसायनम्॥  

धनधान्यं सुवर्णचरूपंसौभाग्यसंपदम्॥४॥

आयुरारोग्यकीर्ति च यशःपुत्रांश्च मानद॥  

ददतेनात्र संदेहोयस्य तुष्टोदिवाकरः॥५॥

धर्ममर्थ तथाकामं विद्यामोक्षश्रियं तथा॥  

ददतेभास्करस्तुष्टानराणां नात्रसंशयः॥६॥

सौरेणविधिनातातपूजयित्वादिवाकरम्॥  

सर्वान्कामानवाप्नोति तथादित्यालयंनृप॥७॥

**भीष्म उवाच॥**

सौरस्तानविधिंब्रूहि सरहस्यं महामते॥  

येन स्नातोऽमलोयातिनरः पूजयितुंरविम्॥८॥

**व्यासउवाच॥**

हंतते संप्रवक्ष्यामिस्नानं पापप्रणाशनम्॥  

शुचौ मनोरमेस्थानेसंगृह्य स्त्रेणमृत्तिकाम्॥९॥

संधिसंयोह कारस्तुरेफोकसमन्विते॥  

अनेनास्त्रेण संगृह्य ततः स्नानं समाचरेत्॥१२॥

मलस्नानंततः पश्चाच्छेषार्धेन तुकारयेत्॥  

भागत्रयंतुसाधैतुतृणपापाणवर्जितम्॥११॥

एकमस्त्रेणचालभ्यतथान्यंभास्करेणतु॥  

अंगंचैवतृतीयंतु अभिमंत्र्यसकृत्सकृत्॥१२॥

जप्त्वास्त्रेणक्षिपेदिक्षुनिर्विमंतुजलंभवेत्॥  

सूर्यतीर्थेद्वितीयेनअभिमंत्र्यसकृत्सकृत्॥१३॥

गुंडयि

त्याततःस्नायादितितीर्थेन मानवः॥  

तूर्यशं वनिनादेनध्यात्वादेवदिवाकरम्॥१४॥

स्नात्वाराजोपचारेणपुनराचम्ययत्नतः॥  

स्नानंकृत्वा ततो भीष्ममंत्रराजेन संयुतम्॥१५॥

हरेफोविंदुयुक्तश्च तथान्यदीयासह॥  

मात्र यारेकसंयुकोह कारोबिंदुनासह॥३६॥

सकारःसविसर्गस्तुमंत्रराजोयमुच्यते॥  

ततस्तु तर्पयेन् मंत्रान्स वस्तिांस्तु करायनैः॥१७॥

पर्वणामूर्ध्वतोदेवान्स्तव्येनमुनयस्तथा।  

पितरश्वापसव्येनतद्वीजेनप्रतर्पयेत्॥१८॥

यद्गीतं प्रवरं लोके अक्षराणांमनीषिभिः॥  

तद्विदुसहितंप्रोकं हृद्वीजं नात्र संशयः॥१९॥

कृत्वावामकरेहस्तादयात्वाप्राज्ञोविधानवित्।  

एवंत्रात्वाविधानेन संध्यांवदेद्विधानतः॥२०॥

ततो विद्वान्क्षिपेत्पश्चाद्भास्करायोदकांजलिम्॥  

जपेच्चन्यक्षरंमंत्रषण्मुखं वा यदिच्छया॥ २१॥

मंत्रराजेति यः पूर्वतवाख्यातोमयानृप।  

पश्चात्तीर्थे मंत्रांस्तु संहृत्यहृदयंन्यसेत्॥२२॥

मंत्रैरात्मासहैकत्रकृत्वाह्यर्घ्यप्रदापयेत्॥  

रक्तचंदन गंधै स्तुशुचिस्रातोमहीतले॥२३॥

कृत्वामंडलकंवित्तमे कचित्तोव्यवस्थितः॥  

गृहीत्वा करवीराणिसंस्थाप्यताम्रभाजने॥२४॥

तिल तंदुल संयुक्तं कुशगंधोदकेनतु॥  

रक्तचंदन धूपेनयुक्तमप्रसाध्यतम्॥२५॥

कृत्वाशिरसि तत्पात्रं जानुभ्यामवनोगतः॥  

पूर्वमंत्रेणसंयुक मर्घ्यदत्वातुभानवे॥२६॥

मुच्यते सर्वपापैस्तुयोयेवंविनिवेदयेत्॥  

यद्युगादिसहस्त्रेणव्यतीपात शतेनच॥२७॥

अथनानांसहस्रेण चंद्रस्यग्रहणेतथा॥  

गवां शतसहस्रेणयत्फलंज्येष्ठपुष्करे॥२८॥

दत्तेकुरुकुलश्रेष्ठ तदर्येण फलं लभेत्॥  
दीक्षामंत्रविहीनोऽपिभत्त्यासंवत्सरेण तु॥२९॥

फलमध्यैणवैवीरलभते नात्र संशयः॥  

यः पुनर्दीक्षितोविद्वान्विधिनार्थनिवेदयेत्॥३०॥

नासौ संसरते भूमौसल ययातिभास्करे।  

इह जन्मनिसौभाग्यमायुरारोग्यसंपदाम्॥३१॥

अचिराद्भवतेवीरस भार्यासुखभाजनः॥  

एषस्त्रानविधिः प्रोक्तोमयासंक्षेपतस्तत्र॥३२॥

हितायमानवेंद्राणां सर्वपापप्रणाशनः॥३३॥

इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मेषु भीष्मव्याससंवादएकोनद्विशततमोऽध्यायः॥१९९॥॥छ॥

**॥भीष्म उवाच॥॥**

कथितस्तेनानविधिर्ब्रम्ननैपापहारकः।

सम्यग्ब्रुह्यर्चन विधिंपूजयिष्यामियेनवै॥१॥

**॥व्यासउवाच॥**॥

हंततेसंप्रवक्ष्यामिविधिमादित्यपूजने।  

विविक्तेवि जयस्थाने सुप्रसन्ने सुशोभने॥२॥

पूजयेद्भास्करं मंत्री सरलीकृतविग्रहः॥  

भद्रासनसमारूढः प्राङ्मुखः साधकोत्तमः॥३॥

अस्त्रबीजेनमं

त्रेणनरः स्वांगानि विन्यसेत्॥  

अंगुष्ठमादितः कृत्वा कनिष्टान्तं सुविन्यसेत्॥४॥

हृदयादीन्फडन्तांस्तान्विन्यसेत्क्रमतः सदा॥  

नेत्रपाणितलेवीरन्यस्य मर्घ्यादिमंत्रवित्॥५॥

यवर्गेय चतुर्थंतु कर्णबिंदु समन्वितम्॥  

नेत्रबीजमिति प्रोक्तं ज्योतीरूपं न संशयः॥६॥

पश्चात्तुत्र्यक्षरं सूर्यं कवचं विन्यसेद्बुधः॥  

कथितं तन्मयावीरमंत्रराजेति पृष्ठतः॥७॥

प्राणायामं ततःकुर्यात्प्रथमं वीरमुद्गिरम्॥  

शेषक्रमेण हुत्वा यं विरजे भीष्मशक्तितः॥८॥

त्रिभिरेव ततो घोरैरात्मशुद्धिः कृता भवेत्॥  

इति संशोध्य चात्मानं सूर्यं सर्वांतिकं न्यसेत्॥९॥

हृदयेहृदयं न्यस्य शिरःशिरति विन्यसेत्॥  

एकविंशतिमातृकाया अक्षरं यत्प्रकीर्तितम्॥१९॥

हृद्बीजमितिविख्यातं ब्रह्मस्थानमनौपमम्॥  

शिरसार्कस्य पूजातु लोकेर्कः प्रतिकथ्यते॥११॥

शिखायां तु शिखान्यासाच्छरीरेकवचं न्यसेत्॥  

नेत्रयोर्विन्यसेन्नेत्रंकरयोरस्त्रमेव च॥१२॥

महाव्याहृतयोराजंस्तथारज्वालिनीशिखा \।\।  

हकारश्च रकारश्च कुकारोबिंदुना सह॥१३॥

एतेषां स मयाश्चैव कवचं परिकथ्यते॥  

नेत्रयोर्विन्यसेन्नेत्रं करयोरस्त्र मे वचः॥१४॥

एवमंगानिविन्यस्य नासौ केनापि बाध्द्यते॥  

शत्रवोमित्रतां यांति अलाभे लाभमाप्नुयात्॥१५॥

आत्मानं भास्करं ज्ञात्वा यथोक्तं तत्त्वदर्शिभिः ।  

ततस्तु पूजयेद्भानुं स्थंडिले विधिवत्पुनः॥१६॥

कृत्वा तु दक्षिणेपार्धेदिव्यपुष्करंडकम्॥  

कृत्वा सुशोभिते वामे ताम्रपूर्णेनवारिणा॥१७॥

अस्त्रेणक्षालितां पूर्णां शेषं मंत्रैर्जलैस्तथा॥  

अभिमंत्र्य ततः स्थाप्य कवचेनावगुंठिता॥१८॥

स्थंडिले चैवद्रव्याणि पूजार्थं काल्पतानि तु॥  

सर्वाणि प्रोक्षयेद्विद्वानर्घ्यपात्रं जलेन तु॥१९॥

ततो मंत्रं जपेत्पश्चादेकचितेन मंत्रवित्॥

**॥भीष्म उवाच॥**

पुराणसहितोमंत्रैर्योविधिः कथितो बुधैः॥२०॥

समयाविदितः कृत्स्रः कथितोनैकशोद्विजैः॥  

वेदोक्तैर्विविधैर्मंत्रैर्यथासंपूज्यते रविः॥२१॥

यथामे ब्रूहि सकलं वैदिकं विधिसत्तमम्॥२२॥

इति श्रीभविष्ये महापुराणे सप्तमीकल्पे सौरधर्मेद्विशततमोऽध्यायः॥२००॥छ॥

**॥व्यासउवाच॥॥**

सुरज्येष्ठस्य देवस्य केशवस्य भारत॥  

मनोवत्यां सुरज्येष्ठं सुखासीनंचतुर्मुखम्॥  

प्रणम्य शिरसाविष्णुरिदंवचनमब्रवीत्॥१॥

**॥विष्णुरुवाच॥**

भगवन् देवदेवेशसुरज्येष्ठचतुर्मुख॥  

आराधनविधिंब्रूहिभास्करस्य महात्मनः॥२॥

कथमाराधयेद्भानुंमंडलस्थंदिवस्पतिम्॥  

ब्रूहिमेऽत्रगणं देवं येनाहंपूजयेविभुम्॥३॥

साधुसाधुमहाबाहो साधुष्पृष्टोऽस्मिभूधर॥

शृणुष्वैकमनादेवभास्कराराधनेविधिम्॥४॥

खषोल्कं निर्मलं देवं पूजयित्वाविभावसुम्॥  

पूर्वमध्ये तथाग्नेय्यांविरूपाक्षेप्रभंजने॥५॥

क्रमेणयावदीशानीं हृदिबीजेन विन्यसेत्॥  

खषोल्कासनमेतत्तुविन्यस्तं मानवोत्तमैः॥६॥

ततस्तस्योपरिष्टात्तु हृदयेन तु कंचुकम्॥  

सप्तावरणसंयुक्तमष्टपत्रं सकर्णिकम्॥७॥

केसरालंबदेवत्वं पंचवर्णं महाद्भुतम्॥  

परीक्षा भूमिविधिवच्छास्त्रोक्तविधिनाकृतम्॥८॥

दीप्तादिपूर्वादारभ्ययावदीशानगोचरम्॥  

न्यसेच्छक्त्यष्टकंमंत्रीमध्यतः सर्वतोमुखीम्॥९॥

दीप्तासूक्ष्माजयाभद्राविभूतिर्विमलातथा॥  

अमोघाविद्युताचैव नवमी सर्वतोमुखी॥१०॥

तत आवाहयेद्वानुं स्थापयेत्कर्णिकोपरि॥  

उपस्थानं तु वैकृत्वा मंत्रेणानेन सुव्रत॥११॥

उदुत्यंजातवेदसमितिमंत्रःप्रकीर्तितः॥  

अग्निंदूतेनमंत्रेण अनेन विश्वसुव्रत॥१२॥

आकृष्णेनरजसामंत्रेणानेन चार्चयेत्॥  

हंसःशुचिषदितिच मंत्रेणार्कं प्रपूजयेत्॥१३॥

अपप्तेतारकं देवीदीप्तानेन प्रपूजयेत्॥  

अदृश्रमस्य केतवः सूक्ष्मांदेवीं समर्चयेत्॥१४॥

तरणिर्विश्वदर्शेति अनेनसततं जयम्॥  

प्रत्यङ्देवानां विशेतिभद्रां देवीं समर्चयेत्॥१५॥

विभूतिमर्चयेन्नित्यं येनापावकचक्षषा॥  

विद्यामेषीति मंत्रेणह्यनेनविमलां सदा॥१६॥

अमोघांपूजयेन्नित्यंमंत्रेणानेन सुव्रत॥  

नवमीं पूजयेद्देवींसततं सर्वतोमुखीम्॥१७॥

मंत्रेणानेनकृष्णस्य उद्वयंतमितीहच॥  

उद्यन्नद्यमित्रहोमं प्रथममक्षरं व्रजेत्॥१८॥

द्वितीयं पूजयेत् कृष्णं शुक्लेषुहरिमाहवे॥  

उदगादयमादित्यो अनेनापितृतीयकम्॥१९॥

तत्सवितुर्वरेण्येतिचतुर्थपरिकीर्तितम्॥  

महितोमहितोयेति पंचर्चंपरिकीर्तयेत्॥२०॥

हिरण्यगर्भः समवर्ततां षष्ठींवाजंप्रकीर्तितम्॥  

सवितापश्चातात्पुरस्तात्सप्तमं देवसत्तमम्॥२१॥

एवंबीजानि विन्यस्य आदित्यं स्थापयोद्द्वेज॥  

आदित्यं स्थापयेद्ध्याने सर्वेषां पूजयेद्बुधः॥२२॥

बाह्यतो देवशार्दूलइंद्रादीनां समंततः॥  

रक्तवर्णंमहातेजंसितपद्मोपरिस्थितम्॥२३॥

सर्वलक्षणसंयुक्तं सर्वाभरणभूषितम्।  

द्विभुजं चैकचक्रंचसौम्यं पद्मधनुःकरम्॥२४॥

वर्तुलं तेन बिंबेनमध्यस्थमतितेजसम्॥  

आदित्यस्य त्विदंरूपं सर्वलोकेषु पूजितम्॥२५॥

ध्यात्वासंपूजयेन्नित्यं स्थंडिलंमंडलाश्रितम्॥२६॥

इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मेषु सूर्यमण्डल देवतार्चनविधिवर्णनंनामैकाधिकद्विशततमोऽध्यायः॥२०१॥छ॥

**॥विष्णुरुवाच॥**

मंडलस्थं सुरश्रेष्ठविधिनायेनभास्करम्॥  

पूजयेन्मानवो

भक्त्यासविधिः कथ्यतां मम॥१॥

पूजयेद्विधिना येन भास्करं पद्मसंभवम्॥  

मूर्तिस्थं सर्वगं देवं पूजितं ससुरासुरैः॥२॥

**॥ब्रह्मोवाच॥**

साधु कृष्णमहाबाहो साधुपृष्टोऽस्मि सुव्रत॥  

शृणुष्वैकमनाःपूर्वं मूर्तिस्थं येन पूजयेत्॥३॥

इषेत्वेति च मंत्रेण उत्तमांगं सदार्चयेत्॥  

अग्निमीलेतिमंत्रेण पूजयेद्दक्षिणे करे॥४॥

अग्नआयाहिमंत्रेण पादौ देवस्य पूजयेत्॥  

आजिघ्रेति च मंत्रेण पूजयेत्पुष्पमालया॥५॥

योगेयोगेतिमंत्रेण मुक्तपुष्पांजलिं क्षिपेत्॥  

समुद्रं गच्छयत्प्रोक्तमनेन स्नापयेद्रविम्॥६॥

इमं मे गंगेति यत्प्रोक्तमनेनापि च भूधरम्॥  

समुद्रज्येतिमंत्रेण कषायैः परिरूषयेत्॥७॥

स्नापयेत्पयसाकृत्स्ना आप्याय स्वेति मंत्रतः॥  

दधिक्राव्णेति वैदध्ना स्नापयेद्दधिवद्रविम्॥८॥

तेजोऽसि शुक्रमिति च घृतेन स्नपनं परम्॥  

या ओषधीति मंत्रेण स्नानमोषधिभिःस्मृतम्॥९॥

उद्वर्तयेत्ततोभानुं द्विपदाभिः सुराधिप।  

मानस्तोकेतिमंत्रेण युगपत्स्नानमाचरेत्॥१०॥

विष्णो रराटमंत्रेण स्नापयेद्गंधवारिणा॥  

सौवर्णे न तु मंत्रेण अर्घ्यं पाद्यं निवेदयेत्॥११॥

इदंविष्णुर्विचक्रमेमंत्रेणार्घ्यं प्रदापयेत्॥  

वेदोऽसीतिहिमंत्रेण उपवीतं प्रदापयेत्॥१२॥

बृहस्पतेतिमंत्रेण दद्याद्वस्त्राणि भानवे॥  

येन श्रियं प्रकुर्वाणां पुष्पमालांप्रयोजयेत्॥१३॥

धूरसीति च मंत्रेण धूपं दद्यात्सगुग्गुलम्॥  

समिद्धोंऽजनमंत्रेण अंजनं तु प्रयच्छति॥१४॥

युंजानीति च मंत्रेण भानुं रोचनयार्चयेत्॥  

आरक्तकं च वै कुर्याद्दीर्घायुत्वायवै बुधः॥१५॥

सहस्रशीर्षा पुरुषो रविं सरसि पूजयेत्॥  

संभावयेतिमंत्रेण सर्वनेत्रे परामृशेत्॥१६॥

विश्वतश्चक्षुरित्येवं भानोर्देहं समालभेत्॥  

श्रीश्च ते लक्ष्मीश्चेतिमंत्रेणानेन पूजयेत्॥१७॥

 इति श्रीभविष्येमहापुराणे सप्तमीकल्पे सौरधर्म आदित्यपूजाविधिवर्णनं नाम द्व्यधिकद्विशततमोऽध्यायः॥२०२॥६॥

**॥विष्णुरुवाच॥**

व्योमपूजाविधिं ब्रूहि समासाच्चतुरानन॥  

अष्टशृंगं कथं व्योमपूजयेद्भास्करस्य तु॥१॥

**॥ब्रह्मोवाच॥**

व्योमपूजाविधिं कृष्णनिबोधगदतोमम॥  

अष्टशृंगं यथा व्योमपूजयंति मनीषिणः॥२॥

सौवर्णं राजतं ताम्रं कृत्वा चाश्ममयं तथा॥  

अष्टशृंगं महाबाहो अनेन विधिनार्चयेत्॥३॥

प्रथमं पूजयेद्भानुंमध्ये मंत्रेण सुव्रत॥  

महिषावोमहायेति नानापुष्पकदंबकैः॥४॥

त्रातारमिदंमंत्रेण सर्व शृंगं सदार्चयेत्॥  

उदीरतामवर इत्यथवानेनपूजयेत्॥५॥

आयंगौरितिमंत्रेण नैकृतं शृंगमर्चयेत्॥  

रक्षोहणं वाजिनं वा पूजयेदसुरांतकम्॥६॥

इंद्रसोमांतपतयेह्यथवानेन पूजयेत्॥  

अभि

त्वा शूरनोनुम ऐशानं शृंगमर्चयेत्॥७॥

एवं भानुं च परितः पूजयंति सदाच्युत॥  

येनेदं भूतमिति वै अथवानेन पूजयेत्॥८॥

नमोऽस्तु सर्वपापेभ्यो व्योमपीठं सदार्चयेत्॥  

तेनराः सततं कामान्प्राप्नुवंतिन संशयः॥९॥

त्वमेकोरुद्राणां वसूनां पूर्वाण्हेतेन पूजयेत्॥  

तद्विष्णोः परमं पदं

हंसः शुचिषदिति  
वै अपराह्णे सदार्चयेत्॥१०॥

एवं भानुंग्रहैः सार्धंपूजयंति सदस्पते॥  

तेसर्वान्विवरान्कामान्प्राप्नुवंति न संशयः॥११॥

विमलेवाससीदत्वा गुरवे सपवित्रके॥  

उपानहौ तथा कृत्स्नसौवर्णमंगुलीयकम्॥१२॥

गंधपुष्पाणि चित्राणि भक्ष्यभोज्यान्यनेकशः॥  

अनेन विधिनायस्तु सोपवासोर्चयेद्रविम्॥१३॥

बहुपुत्रोबहुधनः सनरः श्रेयवान्भवेत्॥  

उत्तरेचायने यस्तु सोपवासोर्चयेद्रविम्॥१४॥

सोश्वमेधफलं विंद्याद्बहुपुत्रश्च जायते॥  

कृत्वोपवासं विषुवे यस्तु पूजयतेरविम्॥१५॥

बहुपुत्रो बहुधनो कीर्तिमांश्चापि जायते॥  

कृत्वोपवासं ग्रहणे विधिवच्चंद्रसूर्ययोः॥१६॥

पूजयेद्भास्करं भक्त्या ब्रह्मलोकं गच्छति

॥  

इति ते कथितं विष्णो भास्कराराधने विधिम्॥१७॥

यः श्रुत्वा पुरुषोभक्त्या मम लोकेमहीयते॥  

पुनरेत्य महीं कृष्णराजा भवति भूतले॥१८॥

बहुपुत्रो बहुधनाः समरेष्वपराजितः॥१९॥

 इति श्रीभविष्ये महापुराणे ब्राह्मेपर्वणि सप्तमकिल्पे सौरधर्मे भास्कराराधनविधिवर्णनं नाम त्र्यधिकद्विशततमोऽध्यायः॥२०३॥छ॥

**॥सुमंतुरुवाच॥**

अतः परं प्रवक्ष्यामिविधिं परमपूजितम्॥  

रत्नव्योमप्रतिष्ठायां यथाभानुं प्रपूजयेत्॥१॥

अर्चयित्वा तु प्रकृतिं गंधपुष्पाक्षतैर्विभो॥  

सहोदकेनांजलिना सहपुष्पाक्षतेन वा॥२॥

आवाहयेन्महादेवं खषोल्कं भास्करंविभुम्॥  

मंत्रेण कुरुशार्दूल प्रत्यक्षकिरणाय वै॥३॥

ॐ खषोल्कायावाहयामि ॐ भूर्भुवः  
स्वरों आदित्याराधने मंत्रः॥४॥

अभिमंत्र्यभुवेमात्रं सावित्र्याच ऋचाविभो॥  

आपोहिष्ठेति या प्रोक्तापृथा सूर्यस्य सर्वदा॥५॥

यथान्यायं तु संक्षाल्यपूरयेच्चान्यतो यतः॥  

हिरण्यगर्भः समवर्ततेत्यनया क्षालयेद्बुधः॥६॥

सवितापश्चातात्सविता ह्यनयापूरयेद्बुधः॥  

इत्येवं पूरयित्वा तु वारि पुष्पाक्षतैर्बुधः॥७॥

पात्रमौदुंबरं गृह्य कृत्स्नं सूर्यस्यदर्शयेत्॥  

उदुत्यं जातवेदसमनया व्योन्यि निक्षिपेत्॥८॥

हंसः शुचिषदिति पाद्यं दद्याद्विचक्षणः॥  

निर्वापयेच्च पयसाखषोल्कं स्नापयेत्ततः॥९॥

अग्निस्तु सप्तभिर्वीरकीर्तिता

स्ताश्च कृत्स्नशः॥  

आपोहिष्ठेति च क्रमात्तिसृभिः कुरुनंदन॥१०॥

हिरण्यवर्णेति क्रमाच्चतुर्भिश्च नराधिप॥  

अभिमंत्र्योदकटाग्भिस्तिसृभि

र्निक्षिपेन्नृप॥११॥

भानोः प्रदक्षिणं कृत्वा कृणुष्वपाज इत्यपि॥  

त्यमूषुवाजिनंगिरः प्रथमा परिकीर्तिता॥१२॥

पतिमिंद्रस्तवाचामा द्वितीया परिकीर्तिता॥  

पतिमिंद्रस्तु शुद्धोनआगहि तृतीया परिकीर्तिता॥१३॥

सिध्येवृत्राणि जिघ्नेशगंधैर्भानुं प्रपूजयेत्॥  

अस्यवामस्येत्यनया अक्षतैः पूजयेद्रविम्॥१४॥

सप्तयुंजंति रथमनया पूजयेद्रविम्॥  
पुष्पैर्भरतशार्दूल सततं तमनाशनम्॥१५॥

को ददर्शप्रथममनया धूपमादिशेत्॥  
पाकः पृच्छाम्यनया चंदनं प्रतिपादयेत्॥१६॥

उद्दीप्यस्वेत्यनया दीपं दद्याद्विभावसोः॥  
अर्चित्वा कुंकुमं चैव शीर्षक्षीरं तु मंडलम्॥१७॥

युक्तामातासीत्यनया नैवेद्यं प्रतिपादयेत्॥  
गौरीर्मिमायेति दद्यात्तथा शुक्लेचवाससी॥१८॥

तस्याः समुद्रेत्यनया उपवीतं निवेदयेत्॥  
इति संपूज्य देवेशंततः कुर्यात्परां स्तुतिम्॥१९॥

ऋग्भिर्वैपंचभिस्तात शृणुष्वैकमनादृतः॥  
उक्षाणं पृश्निरिति च प्रथमा परिकीर्तिता॥२०॥

चत्वारिवागिति भवेद्द्वितीया परिकीर्तिता॥  
इंद्रंमित्रं तृतीया तु वराधिक्ये प्रकीर्तिता॥२१॥

कृष्णं नियानं हितथा चतुर्थी परिकीर्तिता॥  
योरत्नवाहीत्यनया किरीटं योजयेद्रविम्॥२२॥

गतेहनामित्यनया अव्यंगं भास्करं न्यसेत्॥  
इयमददाद्रभसमृणच्युतमिति ऋगादितः॥२३॥

कृत्वा पूजां ततश्चर्ग्भिरष्टाभिरिति चाच्युत॥  
देवस्य शक्तयोऽष्टौ च पूजयेद्विधिवक्रमात्॥२४॥

इत्येषते मयाख्यातः प्रतिमापूजने विधिः॥  
यः पुरोक्तोमहाबाहो ब्रह्मणाविष्णवे तथा॥२५॥

अनेनविधिना यस्तुसततं पूजयेद्रविम्॥  
सप्राप्नोत्यखिलाल्ँलोकानिह लोकेपरत्र च॥२६॥

पुत्रार्थी लभते पुत्रान्धनार्थी लभते धनम्॥  
कन्यार्थी लभते कन्यां वेदार्थी वेदविद्भवेत्॥२७॥

निष्कामः पूजयेद्यस्तु समोक्षं प्राप्नुयान्नरः॥  
अनेन विधिना पूज्यगतः सिद्धिं स वैष्णवः॥२८॥

ब्रह्मादयस्तथा देवपूजयित्वा विभावसुम्॥  
अनेनविधिना पूज्य संतः सिद्धिं परांगताः॥२९॥

 इति श्रीभविष्ये महापुराणे ब्राह्मेपर्वणि सप्तमिकल्पे व्योमार्चनविधिवर्णनं नाम चतुरधिकद्विशततमोऽध्यायः॥२०४॥छ॥

**॥व्यासउवाच॥**

पुनर्निबोधमे भीष्मगदतः परमं विधिम्॥  
येन पूजयते नित्यं महादेवं दिवाकरम्॥१॥

प्रभूतं निर्मलं तेज आराध्य परमंसुखम्॥  
पूर्वमंतस्तथाग्नेय्यां नैर्ऋत्यां पवनालये॥२॥

क्रमेणयावदीशानं हृदिवीजं च विन्यसेत्॥  
भास्करासनमेतत्तु न्यस्तव्यं तत्त्वदर्शिभिः॥३॥

उपरिष्टात्ततस्तस्य हृदयेन तु पंकजम्॥  
अष्टपत्रं केशरालं पंचवर्णं सकेसरम्॥४॥

दीप्तादि पूर्वमारभ्य

आमहादेवगोचरम्॥  
शक्त्यष्टकं न्यसेन्मंत्रैरादितः सर्वतोमुखीम्॥५॥

अवीजैः केसराग्रेषु क्रमेणैव च पूजयेत्॥  
ततस्त्वावाहयेद्भानुं स्थापयेत्कर्णिकोपरि॥६॥

तस्योपहृत्य तं चान्यं वेदितव्यं खपुष्करम्॥  
तेनैवावाहनं चार्च्यस्थापनं चार्घमेव च॥७॥

पाद्यमाचमनं स्थानं वस्त्रगंधादिभूषणम्॥  
विधिना वीरपुष्पाणि नैवेद्यं धूपमेव च॥८॥

कर्तव्यं श्रद्धयाभक्त्या एवं तुष्यतिभास्करः॥  
महापातकिनोऽप्याशु लभंते चितितं फलम्॥९॥

आदित्यं पूजयित्वा तु पश्चादंगानि पूजयेत्॥  
दीप्तायांहृदयं न्यस्य भवान्यां तु शिरोन्यसेत्॥१०॥

दिग्विदिक्षुन्यसेदस्त्र मिंद्रादिशोत्तरांतिकम्॥  
कणिकायां न्यसेन्नेत्रं स्ववीजेनतु वाचने॥११॥

पुष्पैर्गंधैश्चधूपैश्चहृदयानि कमेणतु॥  
पूजयित्वा तु विधिवद्गर्भं पश्चात्तुमंत्रवित्॥१२॥

बाह्यतः पूर्वतो मंदं दक्षिणेन बुधंतथा॥  
विषाणं पश्चिमे पूज्यउत्तरेण तु भार्गवम्॥१३॥

आग्नेय्यां चकुजं पूज्यनैर्ऋत्यां भानु देहजम्॥  
वायव्यां पूजयेत्कृष्णमैशान्यां विकचंनृप॥१४॥

इन्द्रादिलोकपालांश्चततोऽष्टौ पूजयेद्बुधः॥  
सुगंधैर्विविधैः पुष्पैर्धूपैश्चैव मनोरमैः॥१५॥

क्रमेण पूजयेद्भानुं लोकपालैर्ग्रहैः सह॥  
मंत्रैः कुरुकुलश्रेष्ठयइच्छेच्छ्रेय आत्मनः॥१६॥

अनेन विधिना यत्रदेवः संपूज्यते रविः॥  
न चौराग्निभयं तत्रन चापि नरकाद्भयम्॥१७॥

यज्ञोपलविषादिभ्यो भयं तत्र नविद्यते॥  
सुखमारोग्यमानंदं सुभिक्षमचलां श्रियम्॥१८॥

तेजोविंवांतमध्यस्थमादित्यं परमार्थतः॥  
यष्टव्यं साधकैर्नित्यं नरथोनच वाजिनः॥१९॥

इत्येष विधिराख्यातो मयाभीष्म तवाखिलः॥  
येन पूजयते नित्यं महादेवो दिवाकरम्॥२०॥

इत्थं पूज्यविवस्वन्तं हृद्वीजेन विसर्जयेत्॥  
य एवं पूजयेद्भानुं सयाति परमां गतिम्॥२१॥

 इति श्रीभविष्ये महापुराणे सप्तमीकल्पे सौरधर्मे भीष्मव्याससंवादे महादेवार्चनविधिवर्णनं नाम पंचाधिकद्विशततमोऽध्यायः॥२०५॥छ॥

॥भीष्म उवाच॥

मंत्रोद्धारं परं ब्रूहिमुद्राशक्तिसमन्वितम्॥  
रूपवर्णसमं चैव पौराणिकमनुत्तमम्॥१॥

**॥व्यासउवाच॥**

शृणुभीष्म महाबाहो यथा वक्ष्यामितेनघ॥  
पौराणिकानां मंत्राणामुद्धारं वैदिकादृते॥२॥

वर्णरेफसमायुक्तं विद्रुमेनैव भूषितम्॥  
अंतस्थानां हि अंत्यंवै ब्रह्मदेवत्यमुच्यते॥३॥

बिंदुरेफसमायुक्तं दीर्घयामात्रया तथा॥  
दीक्षाक्षरं समुद्दिष्टं द्वितीयं विष्णुदैवतम्॥४॥

तृतीयं तु तथाप्रोक्तं सविसर्गो जनाधिप ।  
स तृतीयो बुधैः प्रोक्तोरुद्रदैवत एव हि॥५॥

भास्करोयंमहान्साक्षान्मंत्रमूर्तिस्त्रि॥

रक्षरः॥  
दुर्लभः परमोगुह्यस्त्रिदेवो देवपूजितः॥६॥

यस्त्विदंजपते भक्त्या सयातिपरमां गतिम्॥  
ततश्च मुद्रां वक्ष्यामि सान्निध्यं कारणंपरम्॥७॥

पद्माकारौ करौकृत्वा मध्येश्लिष्टे तु मध्यमे॥  
अंगुलिं क्षारयते तस्मिन्विमुद्रेति च सोच्यते॥८॥

अनयावद्धया राजन्भास्करस्यप्रियोभवेत्॥  
महाभयेषु सर्वेषु मातृवत्परिरक्षति॥९॥

हृदयं तस्य विज्ञेयं यदक्षरवरं स्मृतम्॥  
विद्रुमोपरि संछन्नं हृद्गतं तद्गतं सदा॥१०॥

शिरस्यर्कमिति प्रोक्तंदेवदेवस्य भारत॥  
महाव्याहृतयस्तिस्रस्तथारज्वालिनीशिखा॥११॥

अष्टाक्षरातु विद्येयमादित्यस्य महात्मनः॥  
यः स्मरेत्साधकस्त्वेनं नासौकेनापिबाध्यते॥१२॥

अकारेण समायुक्तंविंदुरेफसमन्वितम्॥  
हकारमग्निदैवत्यं कवचं भास्करप्रियम्॥१३॥

एकाक्षरमिदं प्रोक्तमभेद्यं यः स्मरेदिदम्॥  
दुष्टानां चैव विघ्नानांनाशनं नात्र संशयः॥१४॥

सविसर्गोरेफ इति अस्त्रमेकाक्षरं स्मृतम्॥  
नाशयेद्दुष्टकर्माणि साधकस्य न संशयः॥१५॥

संमुखौ तौकरौकृत्वा श्लिष्टौ तुग्रंथितांगुली॥  

कनिष्ठानामिकायोज्यातर्जन्यौमध्यमे तथा॥१६॥

हृच्छिरःसशिखा चर्मामुद्रेयं व्योमसंज्ञिता॥  
मुष्टिवक्रोच्छ्रितं कुर्यात्सव्यहस्तस्यतर्जनी॥१७॥

मालशब्दकृतादिस्तु मुद्राह्यस्त्रस्य कीर्तिता॥  
त्रासनी नाम विख्याता सर्वविघ्नभयंकरी॥१८॥

कर्णबिंदुसमायुक्तंयं चतुर्थं महामते॥  
भास्करस्यत्विदं नेत्रमग्निदैवतमुच्यते॥१९॥

स्मरःस्यात्साधकेंद्राणां दुरंतो नाशने ध्रुवम्॥  
मध्यमातर्जनी चैव सव्यहस्तस्य चोच्छ्रितम्॥२०॥

कनिष्ठानामिके कुंच्य अंगुष्ठेन ततः क्रमेत्॥  
नेत्राभ्यां स्पर्शयेदेनां नेत्रमुद्रा प्रकीर्तिता॥२१॥

गोवृषानाम विख्याता दर्शपेदिव्यगोचरम्॥  
रां दीप्तारिंततः सूक्ष्मारीं जयाभीष्म उच्यते॥२२॥

उभाह्वारुंविभूतिश्चविमला रैंप्रकीर्तिता॥  
अघहाचमहावाहो विद्युतारौं प्रकीर्तिता॥२३॥

गोवृषानाम रंसर्ववीरभद्रकरी तथा॥  
इत्येता वीजरूपास्तु कथिताश्चैव शक्तयः॥२४॥

उत्तानो तु करौ कृत्वासव्याकुंच्यततोंगुली॥  
कुर्यादुपरि चांगुष्ठौ चालयीत पुनः पुनः॥२५॥

सर्वासांचैव शक्तीनामेतामुद्राः प्रदर्शयेत्॥  
नाम्ना च विद्युताचैवनवमी सर्वतोमुखी॥२६॥

नामान्येतानि शक्तीनां समासात्कथितानि तु॥  
सवीजानि महाबाहो मया स्नेहेन भारत॥२७॥

ग्रहाणां शृणुवीजानि रूपं च गदतो मम॥  
सर्वत्रभं तथाखं च कंजकूतुहलोद्वह॥२८॥

ॐकारादीपिताः सर्वैनमस्कारांतयोजिताः॥  
पूजाकालेप्रयोक्तव्याजपकाले तथैव च॥२९॥

होम

कालेतु स्वाहांतं मंत्रंषट्कारसंयुतम्॥  
सर्वैर्बिंदुयुताभीष्म शिखाविंदुविभूषिताः॥३०॥

सोमाद्याः केतुपर्यंताग्रहा ह्येवं प्रकीर्तिताः॥  
एतामुद्राः प्रवक्ष्यामि सर्वसिद्धिप्रदायिकः॥३१॥

सुमुखौ तु करौ कृत्वाश्लिष्टौचैव प्रसारितौ॥  
इदं मुद्रानमस्कारं ग्रहसान्निध्यकामिका॥३२॥

मंत्रोद्धारस्तवाख्यातोरहस्योदुर्लभो नृप॥  
शृणुष्वरूपं देवानां ध्यनकाले ह्युपस्थिते॥३३॥

जपावर्णं महातेजं श्वेतपद्मोपरिस्थितम्॥  
सर्वलक्षणसंपन्नं सर्वाभरणभूषितम्॥३४॥

तथैकवक्रंद्विभुजं सोमपंकजकंधरम्॥  
मंडलेन च रूपं तु मध्यस्थं रक्तवाससम्॥३५॥

मार्तंडस्य इदं रूपं शुचिः स्नातोजितेंद्रियः॥  
त्रिकालं यःस्मरेद्भीम एकचित्तो व्यवस्थितः॥३६॥

सोऽचिराद्भवते लोके वित्तेन धनदोपमः॥  
मुच्यते सर्वभोगैस्तु तेजस्वीबलवान्भवेत्॥३७॥

हृदयंचोत्तमांगं च शिखावैवक्रमेव च॥  
रक्तवर्णाइमेश्यामाः सर्वाभरणभूषिताः॥३८॥

वरदाऽभयहस्ताश्च ध्यातव्याः साधकेन तु॥  
तडित्पुंजनिभं शस्त्रंरौद्रं चंद्राकरालिनम्॥३९॥

विशेषः कथितोह्येष कामरूपस्वभावतः॥  
दीप्तादीप्तशिखाकाराध्यातव्या ममशक्तयः॥४०॥

श्वेतवर्णं स्मरेत्सोमं रक्तवर्णं कुजं स्मरेत्॥  
सौम्यमष्टापदाभंच गुरुं च पीतवर्णकम्॥४१॥

शंखक्षीरनिभंश्वेतंकाणं चांजनसंनिभम्॥  
रजावर्तनिभं राहुं धूम्रंच विकचंस्मरेत्॥४२॥

वामहस्तौ कटिन्यस्तौ दक्षिणाचाभयप्रदौ॥  
रक्तभ्रूरक्तनेत्रास्ये अर्धकायकृतांजलिः॥४३॥

इतिभानुग्रहैः सार्धं ये ध्यायंतिनृपोत्तम ।  
लभंते ते महासिद्धिमचिरान्नात्र संशयः॥४४॥

तवाख्यातमिदं वक्रं ग्रहाणां भीष्मकृत्स्नशः॥  
यं श्रुत्वा सर्वे पापेभ्योमुच्यंते भुविमानवाः॥४५॥

अनेनविधिनाभीष्मसदादेवं दिवाकरम्॥  
त्रिकालं पूजयेद्भक्त्या वीरश्रद्धासमन्वितः॥४६॥

इत्थं पूजयमानस्तु सर्वेदेवं दिवाकरम्॥  
ब्रह्महत्याविनिर्मुक्तोमहादेवत्वमाप्नुयात्॥४७॥

 इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मेषु सूर्यपूजामाहात्म्यवर्णनं नाम षडुत्तरद्विशततमोऽध्यायः॥२०६॥छ॥

**॥भीष्म उवाच॥**

अहोदेवस्य माहात्म्यं भास्करस्य त्वयोदितम्॥  
पूजयंति सदाह्येनं बह्मविष्णुशिवादयः॥१॥

**॥व्यासउवाच॥**

एवमेतन्न संदेहोयथा वदसि भारत॥  
नास्तिसूर्यसमो देवोनास्ति सूर्यसमा गतिः॥२॥

नास्ति सूर्यसमं ब्रह्मनास्ति सूर्यसमंहुतम्॥  
नास्ति सूर्यसमोधर्मोनास्ति सूर्यसमंधनम्॥३॥

नास्ति सूर्यमृते कामंनास्ति सूर्यमृते पदम्॥  
नास्ति सूर्यसमोवंधुर्नास्ति सूर्यसमः सुहृत्॥४॥

नास्ति सूर्यसमामातानास्ति सूर्यसमो गुरुः॥

नास्ति सूर्यसमं तीर्थं न पवित्रं ततः परम्॥५॥

तमेकं दैवतं विद्यान्नैवाप्यर्कपरायणम्॥  
लोकानां देवतानां च पितॄणां चापिभारत॥६॥

तमर्चंतः स्तुवंतश्च प्राप्नुवंति परांगतिम्॥  
तेप्रपन्नास्तु ये भक्त्या मुक्तास्ते भवसागरात्॥७॥

राजाचोराग्रहाः सर्पादारिद्र्यं दुःखसंपदः॥  
नैते पीडयितुं शक्ताः प्रसन्ने भास्करेसति॥८॥

**॥व्यासउवाच॥**

एवं तात महाबाहो देवो भास्करतत्परः॥  
स पूज्यः स नमस्कार्यः सहिध्यातव्य एव च॥९॥

प्रत्यक्षदेवता ह्येषा देवदेवोयमादरात्॥  
अथ किं बहुनोक्तेन यद्वक्ष्यामि निबोधमे॥१०॥

पूजयेत्तेनयः पापी तथादित्यादिनैरपि॥  
पूजयंतिनरायेवैतेयांति परमां गतिम्॥११॥

प्राप्तेसूर्यदिने भक्त्या भानुं संपूज्य श्रद्धया॥  
नक्तंकरोति पुरुषः सयात्यमरलोकताम्॥१२॥

यस्तु पूर्वं रवेर्भक्त्या पंचरत्नसमन्वितम्॥  
निवेदयति मंत्रेण सयात्यमरलोकताम्॥१३॥

मार्तंडप्रीतये यस्तु कुर्याच्छ्राद्धंविधानतः॥  
संक्रांतावयनेवीर सूर्यलोकं स गच्छति॥१४॥

कृत्वोपवासं षष्ठ्यां तु सप्तम्यां यस्तुमानवः॥  
करोतिविधिवच्छ्राद्धं भास्करः प्रीयतामिति॥१५॥

सर्वदोषविनिर्मुक्तः सूर्यलोके महीयते॥  
मानवोयस्तु सप्तम्यां योषिताच दिवाकरम्॥१६॥

प्रपूज्यविधिवद्भानुं सर्वान्कामानवाप्नुते॥  
विशेषतस्तस्य दिनेग्रहणे च नराधिप॥१७॥

इतिभीष्म विजानीहि न देवा भास्करात्प्रियः॥  
आदित्यमेकं परमं देवदेवेषु पूजितम्॥१८॥

रत्नपर्वतमारुह्य यथाभुवि नराधिपाः॥  
सत्वानुरूपं गच्छंति रत्नभागानशेषतः॥१९॥

तथाभानुं समाराध्य प्राप्नुवंति नराः फलम्॥  
धनार्थी प्राप्नुयादर्थं पुत्रार्थी प्राप्नुयात्सुतम्॥२०॥

मोक्षार्थी मोक्षमाप्नोतिचाथ वामरतांव्रजेत्॥  
अथ किं बहुनोक्तेन शृणुष्व वचनं मम॥२१॥

ब्रह्मादयो देवगणा भानुमाराध्यभारत॥  
मनोहराणि दिव्यानिदिविस्थानान्यवाप्नुवन्॥२२॥

अचलानि महायास सर्वपापहराणि च॥

**॥समंतुरुवाच॥**

इत्युक्त्वा भगवान्व्यासस्तत्रैवांतरधीयत॥२३॥

भीष्मोऽपिपूजयामास भक्त्या भानुं विधानतः॥  
तथात्वमपि राजेंद्र पूजयेमं दिवाकरम्॥२४॥

पूजयित्वारविं भक्त्या स्थानं यास्यसिशाश्वतम्॥  
यथागतः स भगवान्व्यासो भीष्मश्चमानद॥२५॥

सकृत्प्रपूज्य सप्तम्यां भक्त्या देवं दिवाकरम्॥

 इति श्रीभविष्ये महापुराणे व्यासभीष्मसंवादे आदित्यपूजामाहात्म्यवर्णनं नाम सप्ताधिकद्विशततमोऽध्यायः॥२०७॥छ॥

**॥शतानीकउवाच॥**

पुनर्मेब्रूहि सप्तम्यां प्रीतये भास्करस्यतु॥  
उपोषितो भवतीह नरोयस्तु द्विजो

**त्तम॥१॥**

**सुमंतुरुवाच॥**

**कथिताः सप्त सप्तम्यः पुनरस्मिन्महामते॥  
वहवः कुरुशार्दूलभूयस्त्वेताः शृणुष्व मे॥२॥**

**स्वयंयाः कथिताः पूर्वमादित्येन खगाधिप॥  
अरुणस्य महाबाहो सप्तम्यः सप्तपूजिताः॥३॥**

**अर्कसंपुटकैरेका द्वितीया मरिचैस्तथा॥  
तृतीया निंवपत्रैश्च चतुर्थी फलसप्तमी॥४॥**

**अनोदनापंचमी स्यात्षष्ठी विजयसप्तमी॥  
सप्तमी कामिका ज्ञेया विधिं तासांनिबोधमे॥५॥**

**शुक्लपक्षे रविदिने दक्षिणे चोत्तरायणे॥  
ग्रहणे सूर्यनक्षत्रे गृह्णीयात्सप्त सप्तमीः॥६॥**

**सतांसब्रह्मचारी स्याच्छोचयुक्तो जितेन्द्रियः।  
सूर्यार्चनरतोदांतो जपहोमपरस्तथा॥७॥**

**पंचम्यामेव पुरुषः कुर्यान्नित्यमनात्मकम्॥  
षष्ठ्यांन मैथुनं गच्छेन्मधुमांसं च वर्जयेत्॥८॥**

**अर्कसंपुटकैरेकां तथान्यां मरिचैर्नयेत्॥  
तथापरां निंवपत्रैः फलाख्यायां फलंचरेत्॥९॥**

**अनोदनामन्नरहित उपासीत यथाविधि॥  
अहोरात्रं वायुभक्षः कुर्याद्विजयसप्तमीम्॥१०॥**

**तथैकां सप्तमीं कृत्वा प्रतिमासं विचक्षणः॥  
कुर्याद्यथाविधिवच्चततः कुर्वीत कामिकाम्॥११॥**

**आसांलिखित्वा नामानि पत्रकेषु पृथक्पृथक्॥  
तानि सर्वाणि पत्राणि प्रक्षिपेदभिनवेघटे॥१२॥**

**तदर्थं योनजानाति लोकवान्योपिवानरः॥  
तेनह्युद्धारयेदेकं न कुर्यान्नविचारयेत्॥१३॥**

**तेनैवविधिना यस्तु प्रतिमासं च तंतपः॥  
सप्तैव यावत्सप्तम्यो विज्ञेयासातु कामिका॥१४॥**

**इत्येताः सप्तसप्तम्यः स्वयं प्रोक्ताविवस्वता॥  
कुर्वीतयोनरो भक्त्यासयात्यर्कसदो नृप॥१९॥**

**अर्कसंपुटकैर्विस्तमचलं सप्तपौरुषम्॥  
मरीचैःसंगमः स्याद्वै प्रियैः पुत्रादिभिः सदा॥१६॥**

**सर्वरोगाः प्रणश्यंतिनिंवपत्रैर्न संशयः॥  
फलैस्तुपुत्रपौत्रं च दौहित्रं चापि पुष्कलम्॥१७॥**

**अतोधनाधनं धान्यं सुवर्णं रजतं तथा॥  
तथा पशुहिरण्यं च आरोग्यं सततं नृप॥१८॥**

**उपोष्यविजयां शूत्रून्राजन्भ्राजतिनित्यशः॥  
साधयेत्कामदान्कामान्विधिवत्समुपासिते॥१९॥**

**पुत्रकामो लभेत्पुत्रमर्थकामार्थमक्षयम्॥  
विद्याकामो लभेद्विद्यां राज्यार्थीकाममाप्नुयात्॥२०॥**

**कृष्णाकामांददात्येषा कामदा कुरुनंदन॥  
नरोवायदि वा नारी यथोक्तं सप्तमीव्रतम्॥२१॥**

**करोतिनियतात्मा वैसयाति परमां गतिम्॥  
न तेषां त्रिषु लोकेषु किंचिदस्तीति दुर्लभम्॥२२॥**

**येभक्तत्या लोकनाथस्य व्रतिनः संशितव्रताः॥  
व्रतैस्तुविविधैर्वीर तपोवापि सुदुष्करैः॥२३॥**

**नतत्फलमवाप्नोति यज्ञैर्वा बहुदक्षिणैः॥  
तीर्थाभिषं जनैर्वापि दानहोमार्चनैस्तथा॥२४॥**

यत्फलंच पूजयितुं सप्तम्यां प्राप्यमक्षिदम्॥  
मोक्षार्थी पार्थिवश्रेष्ठ यथाह भगवान्रविः॥२५॥

कृत्वादित्यदिने नक्तं भक्त्या संपूजयेद्रविम्॥  
अचलं स्थानमाप्नोतिमानवः श्रद्धयान्वितः॥२६॥

सूर्यलोके च नियतं तस्य वासोन संशयः॥  
यस्तुपूजयते भक्त्या सप्तम्यां भास्करंनरः॥२७॥

ब्रह्मेंद्ररुद्रलोकेषु तस्याप्रतिहता गतिः॥  
नांधोनकुष्ठीनक्लीवोनव्यंगो न च निर्धनः॥२८॥

कुलेतस्य भवेद्वीर यश्चरेत्सप्तमीव्रतम्॥  
विद्यार्थीलभते विद्यां धनार्थी धनमाप्नुयात्॥२९॥

भार्यार्थी रूपसंपन्नां स्त्रियं पुत्रांश्च भारत ।  
लोभात्प्रमादान मोहाच्च व्रतभंगो यदाभवेत्॥३०॥

तदात्रिरात्रंना श्रीयात्कुर्याद्वा केशमुंडनम्॥  
प्रायश्चित्तमिदं कृत्वा पुनरेवव्रतीभवेत्॥३१॥

सप्तैव यावत्सप्तम्यो भवंतिच खगेश्वर॥  
अभ्यर्च्य सूर्यसप्तम्यां माल्यधूपादिभिर्नरः॥३२॥

भोजयित्वाद्विजाञ्छक्त्याप्राप्नुयात्स्वर्गमक्षयम्॥  
सप्तम्यां विषमुख्येभ्यो हिरण्यं यः प्रयच्छति॥३३॥

स तदक्षय्यमाप्नोति सूर्यलोकं च गच्छति॥  
इतीदंकीर्तितं वीर सप्तमीव्रतमुत्तमम्॥३४॥

भूय एवाभिधास्यामि शृणुष्वैकमना नृप॥३५॥

 इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मे सूर्यारुणसंवादे सप्तासप्तमीव्रतवर्णनं नामाष्टाधिकद्विशततमोऽध्यायः॥२०८॥६॥

॥सुमंतुरुवाच॥॥

यः क्षिपेद्गोमयाहारः शुक्ला द्वादशसप्तमीः॥  
अथवा यावकाहारः शीर्णपर्णाशनोऽपिवा॥१॥

क्षीराशीचैकभक्तो वा भिक्षाहारोथ वा पुनः॥  
जलाहारोपिवा विद्वान्पूजयित्वा दिवाकरम्॥२॥

पुष्पोपहारैर्विविधैः पद्मसौगन्धिकोत्पलैः॥  
नानाप्रकारैर्गंधैश्च धूपैर्गुग्गुलुचंदनैः॥३॥

कृष्णगंधपायसाद्यैर्विचित्रैः सुविभूषणैः॥  
अर्चयित्वा द्विजाञ्च्छ्रेष्ठान्हिरण्यान्नादिभिर्नरः॥४॥

सतत्फलमवाप्नोति क्रतुभिर्भूरिदक्षिणैः॥  
यदेहतप्यते वीरप्राप्यते केवलं रवेः॥५॥

विमानवरमारूढः सूर्यलोके महीयते॥  
ततः पुण्यक्षयाद्राजन्कुले महतिजायते॥६॥

एवं भक्त्याविवस्वंतं प्रतिमासं समाहितः॥  
पूजयेद्विधिवद्भक्त्या नामानि परिकीर्तयेत्॥७

माधवेमासिविष्णुरितिमाधवचार्यमेवेति॥  
शुक्लेविवस्वान्मासे तु शुचौमासेदिवाकरः॥८॥

पर्जन्यः श्रावणे मासिनभस्ये वरुणस्तथा॥  
मार्तंडेति च विज्ञेयः कार्तिके भार्गवः पुनः॥९॥

मार्गशीर्षेति मित्रस्तु कीर्तितं सततं बुधैः॥  
पूषापौषेतु वै मासेपूजनीयः प्रयत्नतः॥१०॥

माघेभगेतिविज्ञेयस्त्वष्टा चैवाथ फाल्गुने।  
एवं क्रमेणनामानि कीर्तयेत्प्रीतये रवेः॥११॥

धूपार्चनविधिमिमं

**सप्तम्यां सुसमाहितः॥  
यः करोतिनरोभक्त्या सयातिपरमां गतिम्॥५२॥**

**ततस्ते सर्वमाख्यातं यथागुह्यतमं विभोः॥  
नैवदेयमशिष्यायनाभक्ताय कदाचन॥१३॥**

**नचपापकृते देयं न देयं नास्तिकाय वा॥  
कृतघ्नेनास्तिके वीर न देयं क्रूरकर्मणे॥१४॥**

**य इदं शृणुयान्नित्यं सप्तमीव्रतमुत्तमम्॥  
पठेद्यश्चापिनियतः श्रद्धया परयान्वितः॥१५॥**

**इह लोके सुखंप्राप्य सूर्यलोके महीयते॥  
पुण्यक्षयादिहागत्यराजाभवति भूतले॥१६॥**

** इति श्रीभविष्ये महापुराणे ब्राह्मेपर्वणि सप्तमीकल्पे सूर्यारुणसंवादेमाससप्तमीव्रतवर्णनं नाम नवाधिकद्विशततमोऽध्यायः॥२०९॥**

**॥॥सुमंतुरुवाच॥॥**

**इत्येष सप्तमीकल्पः समासात्कथितस्तव॥  
विस्तरात्ते पुनर्वच्मि शृणुष्वैकमनाविभो॥१॥**

**फाल्गुनामलपक्षस्य पष्ट्यांच समुपोषितः॥  
पूजयेद्भास्करं स्नात्वा गंध पुष्पविलेपनैः॥२॥**

**अर्कपुष्पैर्महाबाहो गुग्गुलेन सुगंधिना॥  
श्वेतेन करवीरेण चंदनेन दिवाकरम्॥३॥**

**गुडोदकेन नैवेद्यं निवेद्यं प्रीतयेरवेः॥  
एवं संपूज्य दिवाभानुं रात्रौतस्याग्रतः स्वपेत्॥४॥**

**जपन्भौमं परंजाप्यंविनिद्रः सततं बुधः॥**

**॥शतानीकउवाच॥॥**

**किं तत्परं भगवतः प्रियं जाप्यमनुत्तमम्॥५॥**

**जप्तव्यं यत्परं भक्त्या भानुस्तस्याग्रतोनरैः॥  
तन्मे ब्रूहि तथा मंत्रान्धूपदीपान्विशेषतः॥६॥**

**येनाहं तं जपञ्जप्य पूजयामि दिवाकरम्॥**

**॥सुमंतुरुवाच॥॥**

**वच्मिते भरतश्रेष्ठ समासान्नतु विस्तरात्॥७॥**

**षडक्षरेण मंत्रेण कुर्यात्सर्वं समाहितः॥  
जपं होमंतथा पूजां शतजप्तेनसर्वदा॥८॥**

**सावित्र्याचजपं पूर्वं कृत्वा शतसहस्रशः॥  
पश्चात्सर्वं प्रकुर्वीत जपादेकमनाकुलम्॥९॥**

**ॐभोः सावित्री भास्करायसहस्ररश्मिंधीमहि॥  
तेन सूर्यः प्रचोदयात्॥१०॥**

**जपएष परः प्रोक्तः सप्तम्यां भानुनास्वयम्॥  
जप्त्वा सकृद्भवेत्पूतो मानवोनात्र संशयः॥११॥**

**प्रभातेत्वथ सप्तम्यां जपन्नियतमानसः॥  
पूजयेद्भास्करं भक्त्या पूर्वोक्तविधिनानृप॥१२॥**

**श्रद्धया भोजयेच्चापि ब्राह्मणाञ्छक्तितो नृप॥  
दिव्यान्भोगांश्च विधिवद्भक्ष्यभोज्यैरनेकशः॥१३॥**

**वित्तशाठ्यंन कुर्वीत भोजकांश्च प्रभोजयेत्॥  
नभोजयेत्तथाऽसौरान्सोरान्यत्नेन भोजयेत्॥१४॥**

**॥शतानीकउवाच॥**

**केभोज्याः केनवाभोज्या ब्राह्मणाब्रह्मवित्तम॥  
केषु चित्तेषु सप्तम्यां देवदेवो दिवाकरः॥१५॥**

**॥सुमंतुरुवाच॥**

**घटीभोज्यो भवेद्विप्रः सप्तमीं कुरुते चयः॥  
सौरभिन्नेष्वभोज्योयो यश्चभुक्तो दिवाकरे॥१६॥**

**एतेभोज्याद्विजा राजन्नादित्येन समासतः॥  
प्रोक्तोगुरुकुलश्रेष्ठ तथाऽभोज्या**

ञ्छृणुष्व वै॥१७॥

सभार्यः सपतिर्यस्तु कुष्ठरोगैर्हतश्चयः॥  
यश्चान्यदेवताभक्तस्तथा नक्षत्रसूचकः॥१८॥

परापवादनिरतोयश्च देवलकस्तथा॥  
एतेऽभोज्याः सविप्रास्तुस्वयं देवेनचिंतिताः॥१९॥

**॥शतानीकउवाच॥**

येभोज्याब्राह्मणाः प्रोक्ता ये चाभोज्या द्विजोत्तमाः॥  
एतेषां लक्षणं ब्रूहि सर्वेषां वै समाहितः॥२०॥

**॥सुमंतुरुवाच॥**

साधुष्पृष्टोस्मि राजेंद्र कीर्तयाम्येष कृत्स्नशः॥  
पठतां तु त्रयीविद्यां ब्राह्मणानां कदंबकम्॥२१॥

घटेत्युक्तातु साराजन्स्वयं देवेन भानुना॥  
सोघटो विद्यते यस्यसघटीत्युच्यते द्विजः॥२२॥

ब्रह्मक्षत्र विशांवीरशूद्राणां च कदंबकः॥  
शृण्वतां विधिवत्पुण्यं भक्त्या पुस्तकवाचनम्॥२३

इति मासे निबद्धस्य होमस्येतिच भानुना॥  
कथिता कुरुशार्दूलव्य यमाकाशगामिनः॥२४॥

यस्याः कर्ता भवेद्यस्तु ममस्यात्करकोमतः॥  
सविप्रोराजशार्दूल सदेष्टो भास्करस्य तु॥२५॥

जयोपजीवी व्यासश्चसमः स्याज्जीवकस्तथा॥  
यान्येतानि पुराणानि सेतिहासानि भारत॥२६॥

जयेति कथितानीह स्वयं देवेनभास्वता॥  
एकं निवासयन्यस्तु ब्राह्मणं तूपजीवति॥२७॥

जयोपजीवी सज्ञेयो वाचकश्च तथानृप॥  
आरुणेयादिशास्त्राणि सप्ताश्वतिलकं स्तथा॥२८॥

यस्तुजानाति सौराणिविप्रः सौरस्यतत्त्ववित्॥  
पूजयेत्सततं यस्तु भास्करं नृपसत्तम॥२९॥

भोजकांश्चतथाराजन्यथा देवं दिवाकरम्॥  
सज्ञेयो भास्करे भक्तोभोजनीयः प्रयत्नतः॥३०॥

भोज्यानां लक्षणं ह्येतदभोज्यानां शृणुष्वमे॥  
वृषलीयस्यवैभार्या ब्राह्मणी तु विशेषतः॥३१॥

परभार्यापतिरसौ ब्राह्मणो ब्राह्मणाधमः॥  
दैवेन निहतः कुष्ठीब्राह्मणो ब्रह्मघातकः॥३२

भोजकोविंदते यस्तुन च तं पूजयेत्तथा॥  
ज्ञेयोन्यदेवभक्तोसौ स विप्रः कुरुनंदन॥३३॥

आदित्यं भोजकं विद्याद्भानोर्देहसमुद्भवम्॥  
नादित्यं पूजयेद्यस्तु स भोज्योनकदाचन॥३४॥

मुंडोव्यंगधरो गौरः शंखपुष्पधरस्तथा॥  
यस्ययाति गृहेराजन्भोजको मानवस्यतु॥३५॥

तस्ययांति गृहेदेवाः पितरोभास्करस्य तु॥  
रक्षोभूतपिशाचाश्च योगिन्योपि पलायिताः॥३६॥

सकृद्भुङ्क्तेगृहे यस्य भोजको गृहधर्मिणः॥  
सप्तसंवत्सरं यावत्तृप्तो भवतिभास्करः॥३७॥

तस्यार्ताभोजयेद्दिव्यां भोजकं सततंबुधैः॥  
यस्तुतांनिंदतेविप्रः सनभोज्यः कदाचन॥३८॥

निजं भर्तारमुत्सृज्यस्वैरं यान्यस्यगच्छति॥  
स्वैरिणीसातुवैप्रोक्तापापिष्ठा कुलदूषिणी॥३९॥

प्रच्छन्नं रोचते राजन्यानारी भवदोषतः॥  
ज्ञेयासास्वैरिणी राजन्कुले भवति नाशिनी॥४०॥

**योस्यां रतोभवेद्विप्रः सज्ञेयः स्वैरिणीरतः॥  
रंगोपजीवी कथकोयश्च प्राकृतनर्तकः॥४१॥**

**रंगोपजीवी राजेंद्र तथाच वहुयाचकः॥  
द्वे एतेनामनी राजन्कथकस्य प्रकीर्तिते॥४२॥**

**कृतेनानेन यादृक्चउद्वृत्तः कुरुनंदन॥  
यस्तुतिं गायतेविप्रः प्राच्चैस्तुजनसंसदि॥४३॥**

**रंगोपजीवी प्रोक्तोयं द्वितीयः परिकीर्तितः॥  
सूचकं कथनं प्रोक्तं सर्वशास्त्रेषु भारत॥४४॥**

**सूचयेद्यस्तुऋक्षाणि सवै नक्षत्र सूचकः॥४५॥**

**॥शतानीकउवाच॥**

**अहोबत महत्कष्टं भवतो यद्द्विजान्प्रति॥  
वेदांगं ज्योतिःशास्त्रं तु षष्ठं प्रोक्तंमनीषिभिः॥४६॥**

**षडंगानभवेत्तेन पतितेन द्विजेन च॥  
अभोज्यः पठनात्तस्य यद्वत्स्याद्ब्राह्मणोद्विज॥४७॥**

**भोज्योऽखंडं ययाविप्रोऽनर्थकेनत्वनर्थकम्॥  
विमृश्य कथ्यतां विप्रअत्रमे संशयोमहान्॥४८॥**

**॥॥सुमंतुरुवाच॥॥**

**साधुपृष्टोस्मि भवता श्रूयतामत्रनिर्णयम्॥  
यस्यजीव्यमिदं ज्ञेयमंगं विप्रस्यवै भवेत्॥४९॥**

**सांवत्सरेण ज्योतिषा ज्ञाननक्षत्रसूचकः॥  
नसभोज्यो भवद्राजन्यस्येयं जीविकाभवेत्॥५०॥**

**निष्कारणं पराणां च परोक्षं दोषकीर्तनम्॥  
गुणानांच यथागुप्तिः परिवादपरस्तु सः॥५१॥**

**ब्राह्मणोयस्तु राजेंद्र वृत्त्याकर्मकरोति वै॥  
देवतायतने चेहदेवानां पूजनं तथा॥५२॥**

**आधिपत्यं भक्षणंच नैवेद्यस्य परंतप॥  
सज्ञेयोदेवलोराजन्ब्राह्मणो ब्राह्मणाधमः॥५३॥**

**नाधिकारस्तु विप्राणां भौमानां देेवपूजने॥**  

**वृत्त्याभारतशार्दूल आधिपत्ये विशेषतः॥५४॥**

**यस्तुपूजयतेदेवीं ब्राह्मणोद्रव्यलोभतः॥  
वृत्त्याकुरुकुलश्रेष्ठ स याति नरकं ध्रुवम्॥५५॥**

**देवालयेषु सर्वेषु अग्निकार्यं च सुव्रत॥  
यः कुर्याद्द्रव्यलोभेन अधोगतिमवाप्नुयात्॥५६॥**

**देवालयेषु सर्वेषु वर्जयित्वा शिवालयम्॥  
देवानां पूजनेराजन्नग्निकार्येषु वाविभोः॥५७॥**

**अधिकारः स्मृतोराजन्भोजकानां न संशयः॥  
पूजयं तस्तुदेवानां प्राप्नुवंतिपरां गतिम्॥५८॥**

**नैवेद्यं भुंजतेयस्माद्भोजयंति च भास्करम्॥  
पूजयंति च देवानां दिव्यतंत्रेणते गताः॥५९॥**

**पूजयित्वा तु वैदेवान्नैवेद्यं भक्ष्यचप्रभोः॥  
यांतिते परमं स्थानं यत्र देवोदिवाकरः॥६०॥**

**ब्राह्मणश्चापि तं व्रूयात्तीक्ष्णे सतिमहामते॥  
एवं करिष्ये श्रेयोर्थं नात्मनस्तववाविभो॥६१॥**

**इत्यामंत्र्यत तो गच्छेत्स्वगृहं कुरुनंदन॥  
तथापरेऽह्निसंपूज्यदेवं भक्त्यादिवाकरम्॥६२॥**

**कृत्वाचपावकं राजन्ब्राह्मणान्भोजयेत्ततः॥  
शाल्योदनं तथा मुद्गंसुगंधंमुद्गमेवहि॥६३॥**

**अपूपान्गुडपूपांश्च पयोदधि तथा नृप॥  
एतैस्तु तृप्तिमायाति भास्करोनरसत्तम॥६४॥**

**वर्षाणि भरतश्रेष्ठ नात्रकार्याविचारणा॥  
कुलित्थ**

**कान्मसूरांश्च निष्पावादींस्तथैव च॥६५॥**

**सिस्रुकंच तथान्यच्चराजमाषांस्तथैव च॥  
नैतानिभास्करे दद्याद्य इच्छेच्छ्रेय आत्मनः॥६६॥**

**दुर्गंधंयच्च कटुकमत्यल्पं भास्करस्यतु॥  
विमिश्रांस्तंडुलांश्चापि न दद्याद्भास्कराय॥६७॥**

**इत्थं भोज्यद्विजं राजन्प्राशयेदर्कसंपुटम्॥  
प्रणम्य शिरसा देवमुदकेन समन्वितम्॥६८॥**

**गृहीत्वा केतनं यस्तुभजतेऽन्यत्र लोकतः॥  
नाश्नंतिपितरस्तस्य न देवानच मानवाः॥६९॥**

**निष्क्राम्य नगराद्राजन्गत्वा पूर्वोत्तरां दिशम्॥  
नात्युच्चे नातिनीचे च शुचौदेशेऽर्कमुत्तमम्॥७०॥**

**जातंदृष्ट्वा महाबाहो पूजयित्वाखगोत्तम॥  
पूर्वोत्तरागताश्चैव तस्यशाखादिसन्नृप॥७१॥**

**शाखाया अग्रतः पात्रेसुसूक्ष्मे पल्लवाश्रिते॥  
सुलिष्टेन पृथग्भूतेसंपूज्य गृहमाव्रजेत्॥७२॥**

**स्नातः पूज्य विवस्वंतमर्कपुष्पैः खगोत्तम॥  
ब्राह्मणान्भोजयित्वा तु अर्को मे प्रीयतामिति॥७३॥**

**प्राश्यमंत्रेणार्कपुटं ततो भुंजीत वाग्यतः॥  
देवस्य पुरतोवीर अस्पृशन्दशनैः पुटम्॥७४॥**

**ॐअर्कसंपुट भद्रंते भद्रंतेऽर्क सदास्तुवै॥  
ममापि कुरुभद्रं च प्रायश्चित्तदोभव॥७५॥**

**इमं मंत्रं जपन्राजन्स्मरन्नर्कं महामते॥  
स्थित्वापूर्वमुखो ब्रह्मवारिणासहितं नृप॥७६॥**

**प्राश्यभुंक्तेचयोराजन्सयातिपरमां गतिम्॥  
दंतैरस्पृश्यहे वीर तत्पुटं चार्कसंज्ञितम्॥७७॥**

**अनेनविधिना भक्त्या कर्तव्यासप्तमीसदा॥  
वर्षंयावन्महाबाहोप्रीतयेऽर्कस्य श्रद्धया॥७८॥**

**यश्चेमांसप्तमीं कुर्याद्भास्करं प्रीणयन्नरः॥  
तस्याक्षयं भवेद्वित्तमचलं साप्तपौरुषम्॥७९॥**

**सुवर्णं रजतं ताम्रंहिरण्यं च तथाक्षयम्॥  
कृत्वेमां सिद्धिमायातः कौथुमिः सहसागतः॥८०॥**

**कुष्ठरोगाच्चवैमुक्तोजयस्तोमोमहीपतिः॥  
वृहद्बलध्वजः कोपीयाज्ञकल्क्योऽथकृष्णजः॥८१॥**

**अर्कं चैव समाराध्यततो ह्येत्यर्कसाम्यताम्॥  
इयं धन्यतमापुण्या सप्तमी पापनाशिनी॥८२॥**

**पठतां शृण्वतां राजन्कुर्वतां च विशेषतः  
तस्मादेषासदाकार्याविधिवच्छ्रेयसेऽनघ॥८३॥**

**॥शतानीकउवाच॥॥**

**जनकादयो यथासिद्धिं गताभानुं प्रपूज्यच॥  
श्रुतं मया तु बहुशो न श्रुतं कौथुमिर्यथा॥८४॥**

**सिद्धिंगतोऽर्कमाराध्यकुष्ठान्मुक्तश्च सुव्रत॥  
कश्चासौ कौथुमिर्विप्रः कथं कुष्ठमवाप्तवान्॥८५॥**

**कथमाराधयामास भानुं देवपतिं द्विज॥  
एतन्मे ब्रूह्यखिलं च कीर्तयस्वसमासतः॥८६॥**

** इति श्रीभविष्ये महापुराणे व्राह्मेपर्वणि सप्तमीकल्पे सौरधर्मेषु सूर्यपूजादिवर्णनं नाम दशाधिकद्विशततमोऽध्यायः॥२१०॥छ॥**

**॥॥सुमंतुरुवाच॥॥**

**साधुपृष्टोऽस्मिराजेंद्र शृणुष्वगदतो मम॥  
आसीत्पुरामहा**

विद्वान्ब्राह्मणः स्थानगोत्तमः॥१॥

सगतः पुत्रसहितो जनकस्याश्रमं द्विजः॥  
तत्र वादोऽभवत्तेषां विप्रैरन्यैर्नृपोत्तम॥२॥

क्रोधाविष्टेन वैतत्र हतः कौथुमिनाद्विजः॥  
तेनदृष्ट्वाहतं विप्रंत्यक्तः पित्रासकौथुमिः॥३॥

भ्रातृभिश्चमहावाहो तथा शिष्टैश्चकृत्स्नशः॥  
प्रत्युक्तः सचसर्वैस्तु शोकदुःख समन्वितः॥४॥

तीर्थानिसजगामाथदिव्यान्यायतनानि च॥  
नचभुक्तस्त्वसौविप्रः सहसा ब्रह्महत्यया॥५॥

अमुक्तः सतया विप्राः परोव्याधिरजायत॥  
कर्णनासाविहीनस्तुपूयशोणितविस्रवः॥६॥

पृथिवीं पर्यटन्सर्वां पुनरागात्पितुर्गृहम्॥  
दुःखोपहतचित्तस्तुषितरं वाक्यमब्रवीत्॥७॥

गतः पितातत्तीर्थानि पुण्यान्यायतनानि च॥  
मुक्तोऽस्मिनानयातात क्रूरयाब्रह्महत्यया॥८॥

कृतेपिहिपरेतात प्रायश्चित्तेतुमेऽनघ॥  
किंकरोमिक्वगच्छामितातातीवरुजो मम॥९॥

कृतेनकर्मणायेन अल्पाया सेनमेविभो॥  
नश्येत ब्रह्महत्येयं व्याधिश्चायं परंतप॥१०॥

कथ्यतां माचिरं तात कुरुनिःश्रेयसंमम॥  
हिरण्यनाभोविप्रस्तु श्रुत्वा वाक्यंसुतस्यतु॥११॥

शोकदुःखाभि भूतस्तुवाक्यं पुत्रमुवाच ह॥  
ज्ञातं पुत्रतवक्लेशं प्राप्तंयत्त्वटतामहीम्॥१२॥

तीर्थानि चत्वयावत्सप्रायश्चित्तानि कुर्वता॥  
नचापिब्रह्महत्यात्वांमुंचतेमत्कुलोद्वह॥१३॥

उपायमेकं वक्ष्यामि येनत्वं मोक्षमाप्स्यसे॥  
अल्पायासे नवैपुत्र शृणुष्वगदतो मम॥१४॥

**॥॥कौथुमिरुवाच॥॥**

आराधयामिकं देवं ब्रह्मादीनां कथंविभो॥  
शरीरेणविहीनोस्मि हेतुना सर्वकर्मणाम्॥१५॥

सिद्धिसंततियुक्तेन कर्मणातुष्टिमाप्नुयुः॥  
देवैरपिसुपूज्योऽयमुपलेपनमार्जनैः॥१६॥

भानुरेकोद्विजश्रेष्ठ ऊचुरेवंमनीषिणः॥  
ब्रह्माविष्णुर्महादेवो जलेशोधनदस्तथा॥१७॥

भानुमाश्रित्य सर्वेतेमोदंतेदिविपुत्रक॥  
तस्माद्भानोःसमंदेवनाहं पश्यामि कंचन॥१८॥

एवंभानुं सर्वमान्यमधुनाखिलकामदम्॥  
पितरं मातरं तातनराणां नात्र संशयः॥१९॥

तमाराधयवैभक्तयाजपन्मंत्रमनुत्तमम्॥  
इतिहासपुराणानि शृणुश्रद्धासमन्वितः॥२०॥

आराधयन्रविं भक्त्या जपन्साममहामते॥  
पुराणानि ततोलोके मोक्षंप्राप्स्यसिपुत्रक॥२१॥

ज्येष्ठंतु दशमं सामवेधसेप्रियमुत्तमम्॥  
एतेषां तातसाम्नां वैकंठेजाप्यं परंमतम्॥२५॥

जपित्वातु अहंशक्त्यागच्छामिपरमं पदम्॥

**॥हिरण्यनाभ उवाच॥**

साधुपुत्रकुलं पूतंत्वत्पुत्रेणसमेन च॥२६॥

एवं गतस्यापिहितेजातापुत्रविधेः स्मृतिः॥  
एवं तातन संदेहः सामान्येतानिपुत्रक॥२७॥

प्रवराणिहिसाम्नां वैब्रह्मणाकथितानिह॥  
एषामपिपरंप्रोक्तं सामद्वयमनुत्तमम्॥२८॥

तस्मादेकं परंजाप्यंसर्वपापभयापहम्॥

**॥कैथुमिरुवाच॥**

कथ्यतांताततच्छीघ्रंयत्तुसामद्वयं परम्॥२९॥

एतेषां तातसाम्नांतु नान्यं जाप्यं च यद्भवेत्॥

**॥हिरण्यनाभ उवाच॥**

ज्येष्ठसामपरं पूर्वं द्वितीयं गदतः शृणु॥३०॥

ततः श्राव्यं तृतीयं तु जप्तव्यं मुक्तिमिच्छता॥  
ततश्चपरमं प्रोक्तं स्वयं देवेनभानुना॥३१॥

स्वयं दैवतमादिष्टं छंदसामुत्तमंव्रतम्॥  
प्रियं हिरण्यगर्भस्य प्रियं सूर्यस्यसर्वदा॥३२॥

जपश्चविनियोगो पिलक्षणं च निबोधमे॥  
सत्येनस्वरलीनस्तु शुकरादिस्मृतं बुधैः॥३३॥

ऋतुर्भावस्तथाधमोंवि धर्मः सत्यकृत्तथा॥  
धर्माधर्मौतथा कार्यौधर्मवेदनमेवच॥३४॥

यदेभिर्गीयतेशब्दैरुचिरंसमयैर्द्विजैः॥  
जाप्यं तत्परमं प्रोक्तं स्वयं देवेनभानुना॥३५॥

एतद्वैजपमानस्तु पुनरावर्ततेनतु॥  
सर्वरोगविनिर्मुक्तोमुच्यते ब्रह्महत्यया॥३६॥

एतज्जाप्यं तु संजप्यआराधयदिवाकरम्॥  
गायन्सामतवप्रोक्तं शृणु पौराणिकंसुत॥३७॥

जेष्ठसाम्नोऽपितेपुत्रलक्षणं कथयामिहि॥  
आद्यायादाज्य दोहेतिजेष्ठसाम्नोपिलक्षणम्॥३८

तवश्राव्यंजपं पुत्रज्येष्ठागाय रविः सदा॥  
समाराधय शृण्वन्वैपुत्राणामिवपुत्रक॥३९॥

एवमाराध्यदेवेशंततोदुःखं प्रहास्यति॥

**॥सुमंतुरुवाच॥**

ततःस्तुत्वापितुर्वाक्यं सामगः कौथुमिस्तथा॥४०

आराधयामासरविं भक्त्या श्रद्धासमन्वितः॥  
ततः श्राव्यं जपन्राजं स्त्रिकालेपुरतोरवेः॥४१

शृण्वतस्तुपुराणानि ब्रह्महत्यागतासदा॥  
व्याधिश्चकुरुशार्दूल फलमेतच्छ्रुतस्यवै॥४२

जपतायत्फलं तेनदेवं पूजयतानृप॥  
सोपिप्राप्तोरविं राजञ्छृणुष्वैकमनानृप॥४३॥

सगतो मूर्तिमान्विप्रः प्रसादाद्भास्करस्यतु॥  
प्रविश्यमंडल भानोः पदं यत्परमं विभोः॥४४

आवर्ततेन चाद्यापिगतोसौ परमं पदम्॥  
इतिते कथितं राजन्गतः सिद्धिं महाद्विजः॥४५

उपोष्येमां भवेद्वीरः सप्तमीं यातिभास्करम्॥  
कौथुमिर्नरशार्दूल प्रसादाद्भास्करस्य तु॥४६॥

जयमानस्तुवै सोपिपुराणश्रवण स्तथा ।  
इत्येषा कथिता राजन्प्रथमासप्तमीतथा॥४७॥

अर्कस्यपुटिका पुण्या वित्तदायाप्रियारवेः॥४८

 इति श्रीभविष्ये महापुराणे सप्तमीकल्पे सौरधर्मेऽर्कसंपुटिका नाम सप्तमीव्रतवर्णनं नामैकादशाधिकद्विशततमोऽध्यायः॥१११॥

**॥सुमंतुरुवाच॥॥**

**इत्येषाकथितावीर अर्कसंपुटिकातव॥  
द्वितीयामीरचैर्यातुशृणुष्वगदतो मम॥१॥**

**शुक्लपक्षेतु चैत्रस्यपष्ठयां सम्यगुपोषितः॥  
पूजयेद्भास्करं भक्त्या सौरधर्मविधानतः॥२॥**

**॥शतानीकउवाच॥**

**ब्रूहि सर्वान्ममब्रह्मन्मंत्रान्पुण्यान्विशेषतः॥  
सूर्यादिहृदयं चापि शिरोन्यासयुतांस्तथा॥३॥**

**॥सुमंतुरुवाच॥॥**

**अहंते कथयिष्यामि रहस्यं परमंविभो॥  
यदुक्तं ब्रह्मणापूर्वं भक्त्या भानोर्महात्मनः॥४॥**

**सर्वपापक्षयार्थायतच्छृणुष्व महामते॥  
सर्वपापहरं पुण्यमादित्यं लोकपूजितम्॥५॥**

**शिखादामसमायुक्तं वकारामृतमुत्तमम्॥  
ॐ फट्॥  
ॐएषसूर्यः स्वयंतात मंत्रमूर्तिर्महाबलः॥६॥**

**अस्यानुस्मरणान्मंत्री नित्यं मधुरभोजनः॥  
संवत्सरेण देवेशं साक्षाद्भानुं प्रपश्यति॥७॥**

**व्याधिमृत्योश्चनिर्मुक्तः सूर्यलोकं सगच्छति॥  
सततं जयमानस्तु राजन्मंत्र विदांवर॥८॥**

**मनसाकर्मणावाचा शापानुग्रहतोपिवा॥  
क्षीराशीमौन माश्रित्य विविक्ते नियतेंद्रियः॥९॥**

**जपित्वाद्वादशलक्षं वैसशरीरोदिवं व्रजेत्॥  
त्रैलोक्यं चरतेराजंश्चिंतामणिरिवेच्छया॥१०॥**

**अथेदं परमं वामं सूर्यस्यहृदयं शृणु॥  
स्मर्तव्यं शुचिनानित्यं सर्वपापभयापहम्॥११॥**

**वियुक्तं चंद्रसंयुक्तमृकारेण च भारत॥  
ॐकारदीपितंचैवहृदयं परिकीर्तितम्॥१२॥**

**यकारविंदु संयुक्तं वैशाखः कथितो बुधैः॥  
यकारश्च वकारश्च मात्राविंदुस्तथानृप॥१३॥**

**इष्टं कवचमादिष्टमस्त्रंवक्ष्योनबोधमे॥  
प्रणवादिंदुकारं च स्वादुस्वारंकटस्तथा॥१४॥**

**इदमस्त्रं स्मृतं राजन्नमृतं च निबोधमे॥  
बिंदुचंद्रमसंयुक्तं वकारममृतं स्मृतम्॥१५॥**

**ॐ ब्रह्मन्नस्त्र ममृतं गायत्रीं चापि तेरोरांधेनुर्वै परिकीर्तितम्॥  
यकारश्च वकारश्चरिरोवेवत्रमादिशेत्॥१६॥**

**व्यनेत्र एतान्यंगानि सूर्यस्यामिततेजसः॥  
आदित्यं मूर्ध्नि विन्यस्य हृदयेहृदयं न्यसेत्॥१७॥**

**सावित्रीं कंठदेशेतु अशेषं मूर्ध्निचिंतयेत्॥  
अर्कन्यासोमयाख्यातोविद्वान्न्यासं प्रकल्पयेत्॥१८॥**

**एकाक्षरस्य सूर्यस्य शृण्वर्चनविधिपरम्॥  
प्रथमं किंकिणीमुद्रांबद्ध्वानुहृदयेनृप॥१९॥**

**प्राणायामेन च तथापरिवीर समन्वितम्॥  
एकाक्षरं समावेत्ति आत्मशुद्ध्यर्थमादरात्॥२०॥**

**पुनस्त्वामेववध्यंतु वकारेणात्मना लभेत्॥२१॥**

**एतत्कृत्वादित्यसमो भवतीति न संशयः॥  
कृत्वाच मुद्रांप्रासादे अस्त्रं योज्य महीपते॥२२॥**

**प्रासादशो**

भनंस्याद्वै कृत्वा तद्भरतर्षभ॥  
कवचेनार्कवाञ्छत्रुंक्षालयेद्वर्धनतिथा॥२३॥

ततोर्घपात्रं पुष्पैश्च पूजयेद्विधिवन्नृप॥  
हृदिनास्नापयेद्देवंततः पूजां समाचरेत्॥२४॥

पद्ममुद्रापुष्पगर्भादेवं शिरसिविन्यसेत्॥  
आवाहितो भवेदेवं देवदेवोदिवाकरः॥२५॥

हृदयेनार्घ्यसंयुक्तां पूजांवध्नीतभारत॥  
हृदयेन च नैवेद्यं दातव्यं शक्तिनाविभोः॥२६॥

यथाशक्त्या जपं कुर्यात्सुव्रतीवाग्यतेंद्रियः॥  
अनेनविधिना राजन्सर्वकार्याणि साधयेत्॥२७॥

नक्वचित्प्रतिघातः स्यान्नचापि दुरितंभवेत्॥  
व्योममुद्रांपरां बद्ध्वा कृत्वा चापि प्रदक्षिणम्॥२८॥

देवं विसर्जयेत्पश्राद्धृदयेन महीपते॥२९॥

 इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मेसौरार्चनविधिवर्णनं नामैकादशाधिकद्विशततमोऽध्यायः॥२११॥छ॥

**॥सुमंतुरुवाच॥॥**

दृष्ट्वा तु पावकं देवं पावकस्थं दिवाकरम्॥  
अध्यात्तुसपरीवारं बुकारंपरिकीर्तयेत्॥१॥

एवं कृतेशोधनं स्यात्पावकस्यनसंशयः॥  
पद्मगर्भाततोवाथ हृदयाग्नौ समाक्षिपेत्॥२॥

आवाहितोभवेद्देवदेवः साक्षान्न संशयः॥  
ओंकारेणा हुतिशतं नेत्रां जनसमाधिना॥३॥

पंचाहुतीस्ततोदद्यादंगानां प्रीतयेनृप॥  
विसर्जनं ततः कुर्याद्धृदयेनविचक्षणः॥४॥

 इति श्रीभविष्ये महापुराणे ब्राह्मे पर्वणि सप्तमीकल्पे सौरार्चनविधौहोमविधिवर्णनं नाम द्वादशाधिकद्विशततमोऽध्यायः॥२१२॥छ॥

**सुमंतुरुवाच॥**

पद्मिनीचतथान्यातुमध्यमानामनीतथा॥  
अर्किणीज्वालिनीचैव ते जनीचगभस्तिनी॥१॥

शंखमुद्राचदशमी सूर्यवक्रातथापरा॥  
सहस्रकिरणाचैव मुद्राद्वादशकीर्तिताः॥२॥

दद्यादघ्यंतुपद्मिन्याव्योमवध्वा जपेद्बुधः॥  
उदयाश्रयः समाकर्षेमध्यमाव्याधिनाशिनी॥३॥

अर्किण्यापश्यते सूर्यंविधिस्थस्तु भवेद्यदि॥  
ज्वालिनीमुपसंगंतुंबद्ध्वासूर्यमुखो जपेत्॥४॥

सप्ताहादृश्यते सूर्यंसिद्ध्यते चततः स्वयम्॥  
अवतीर्य पद्मखंडं सूर्यादभिमुखोनरः॥५॥

जपञ्छतसहस्रंहि अक्षयंलभतेनिधिम्॥  
शंखमुद्रादिभिरयं सूर्यचक्रविधिं शृणु॥६॥

अहोरात्रोषितो भूत्वाबद्ध्वासूर्यमुखोनरः॥  
स्थितः पद्मासनेराजञ्जपंश्चाप्ययुतंमनुम्॥७॥

पश्यते तुत्र्यहात्सूर्यं भवेत्सिद्धिश्चमानसी॥  
सहस्रकिरणं बद्ध्वानाभिमात्र जलेस्थितः॥८॥

जपेदयुतमात्रं तु भवेत्तद्गतमानसः॥  
सहस्रकिरणं देवं परंरश्मिभिरावृतम्॥९॥

सपश्यति परंधामभवेत्सिद्धिश्चपुष्कला॥  
शापानुग्रहकर्तासौसर्वेषां प्राणिनां भवेत्॥१०॥

सर्वतः कंचुकं मुक्त्वा भवेद्वैविगतज्वरः॥११॥  
परौगुल्फौकरौकृत्वासं

लग्नौचपरस्परम्॥  
वामानामिकयाक्रम्यदक्षिणंतुकनीयसी॥१२॥

वामादक्षिणयाचैवदक्षिणावामया तथा॥  
मुद्रैषाहिमहापुण्याव्योम मुद्राप्रकीर्तिता॥१३॥

बद्धयाचानयासद्योहीयंते व्याधयोनृणाम्॥  
नानयारहितः कश्चित्सिद्धिं प्राप्नोतिसाधकः॥१४॥

सर्वत्रैवोत्तमाह्येषामंत्र मुष्टिरितिस्मृता॥  
सूर्यस्यहृदयंसेयमर्कमुद्रेति विश्रुता॥१५॥

बध्नीयात्सततं मंत्रैरायुरारोग्यवृद्धये॥  
सूर्यमंडलमभ्यग्रे मंत्रीसूर्योदयेस्थितः॥१६॥

ससूर्याभिमुखो भूत्वाजपेन्मंत्रं तु साधकः॥  
दिनत्रयेणपश्येत ध्यानीजप परायणः॥१७॥

तंदृष्ट्वानाप्नुतेमृत्युं दुःखीनच न संशयः॥  
प्राप्नोतिचपरं स्थानं यत्र देवोदिवाकरः॥१८॥

उत्तानोतुकरौ कृत्वा पृष्ठलग्नौपरस्परम्॥  
बद्ध्वात्वंगुलयः सर्वाः सुप्रकीर्णान संशयः॥१९॥

आक्रम्य चांगुलीमूलमंगुष्ठाभ्यां यथाक्रमम्॥  
उदयानाममुद्रैषावनीयादुदयेरवेः॥२०॥

द्वादशात्पश्यते सूर्यं दिनात्सहिन संशयः॥  
सर्वपापहरीचैव सर्वपापविनाशिनी॥२१॥

उदयाचविनावामं मध्यतश्चैव तंक्षिपेत्॥  
मध्यमानामविख्याता सूर्यमध्येतुचिंतयेत्॥२२॥

मध्यमाविधिनातेनवद्ध्वामुद्रांतु साधकः॥  
अंगुल्योः परमंगुष्ठौविधिनातावुभौग्रथेत्॥२३

मुद्रासास्तमनीह्येषासर्वतंत्रेश्वरीशुभा॥  
सूर्यस्यास्तमने मुद्रांबद्ध्वाजप्तं समारभेत्॥२४

सहस्रंहिशतं वापि मुद्रांबद्ध्वाजपेद्बुधः  
सर्वपातकसंयुक्तं सप्ताहादनु शोभनम्॥२५

करौपरस्परंलग्नावंगुष्ठौ चोर्ध्वसंस्थितौ॥  
उभौचांगुष्ठकौचोर्ध्वौसंलग्नोमूर्ध्नि संस्थितौ॥२६

मुद्रानुमालिनीचैव निर्दहेत्पापपंजरम्॥  
ब्रह्महत्यादियत्पापं योजितासातुमूर्धनि॥२७॥

विदर्भ्यांगुलयः सर्वाईषन्मध्यस्तथाग्रतः॥  
ऊर्ध्वस्थितौतथांगुष्ठौमुद्रेयंतर्जनीस्मृता॥२८॥

सर्वव्याधिहरीदेवी सर्वशत्रुविनाशिनी॥  
एतांबद्ध्वामहापुण्यां सर्वान्स्तंभयतेरिपून्॥२९॥

उभौप्रसार्यवैहस्तौमध्ये सार्धेनसंस्थितौ॥  
शेषानाम्याततश्चैव अंगुष्ठाग्रंतथाक्रमात्॥३०॥

मुद्रागभस्तिनीनाम सूर्यस्यहृदयं परम्॥  
मृत्युंनाशयतेह्येषावद्ध्वासूयोर्देयेशुभम्॥३१

अर्घकालेतुबध्नीयादर्चयाग्निं प्रपूजयेत्॥  
जपकालेचबध्नीयान्मंत्राणांनात्र संशयः॥३२॥

विदक्षिणकनिष्ठिक्यां तर्जनीभ्यां तथाभवेत्॥  
तर्जनीभ्यांतथांगुष्टौसंलग्नौ तु परस्परम्॥३३॥

जपोयः क्रियतेनित्यं त्रिभिर्मासैर्विशुद्ध्यति॥  
करोतुसंपुटं कृत्वा तर्जन्योद्वौचकुंचयेत्॥३४॥

सहस्र

किरणाह्येषासर्वमुद्रेश्वरेश्वरी॥  
त्रिसंध्यमेतांवध्नीयात्साधकोमंत्रमूर्धनि॥३५॥

नाशयेत्सर्वपापानितमोराशिमिवांभसा॥  
मुद्रामुद्रककुंभेतिबद्ध्वापश्चात्तुमंत्रयेत्॥३६॥

मासेननाशयेत्कुष्ठंत्रिभिर्मासैर्नसंशयः॥  
इतिमुद्रांगसहितं सूर्यपूजयतेतुयः॥३७॥

अनेनविधिना राजन्ब्रह्मापूजयतेरविम्॥  
तस्मात्त्वमपिराजेंद्र पूजयानेनभास्करम्॥३८॥

ततः सूर्यमवाप्येह सूर्यलोकं सगच्छति॥  
अनेनविधिना यस्तु पूजयेत्सततं रविम्॥३९॥

सयातिपरमंस्थानं यत्र देवोदिवाकरः॥  
इत्थं पूज्य चदेवेशमनेन विधिनानृप॥४०॥

भोजयित्वा यथाशक्त्या ब्राह्मणांश्च विधानतः॥  
सप्तम्यां प्राशयेद्वापिमीरचंमंत्रतस्तथा॥४१॥

गृहीत्वामंत्रमेकंतु अव्रणंचदृढं परम्॥  
सजलंप्राशयेद्राजन्मित्रेचानेन वा स्मृतम्॥४२॥

यथोक्तेन विधानेन पूजयित्वा दिवाकरम्॥  
इति संप्राश्यमरिचंततो भुंजीतवाग्यतः॥४३॥

प्रियसंगमवाप्नोति तत्क्षणदेिवनान्यथा॥  
इतीयंसप्तमी पुण्याप्रियसंगमदायिनी॥४४॥

कुर्यादेकेन कामांस्तुवत्सरेण स गच्छति॥  
पुत्रादिभिर्वरश्रेष्ठ पुत्रादिभिरभाषत॥४५॥

कुरुतस्मान्महाबाहोत्वमेवप्रियदायिनीम्॥  
उपोष्यइंद्रोविधिवत्सुरामरिचसप्तमीम्॥४६॥

संयोगं कृतवान्वीरसशिल्पादि विधानतः॥  
उपोष्यैनांनलश्चापि दमयन्त्या महाबलः॥४७॥

रामोयः सीतया सार्धमुपोष्यैनां नराधिप॥॥४८॥

 इति श्रीभविष्ये महापुराणे ब्राह्मेपर्वणि सप्तमीकल्पे मरीचिसप्तमीव्रतवर्णनं नाम त्रयोदशाधिकद्विशततमोऽध्यायः॥२१३॥छ॥

**॥॥सुमंतुरुवाच॥॥**

तृतीयांसप्तमीवीर शृणुष्वगदतोमम॥  
निंवपत्रैः स्मृता यातु परमारोगनाशिनी॥१॥

यथार्चनविधिर्वान्योयेन पूजयतेरविम्॥  
देवदेवोगदापाणिः शंखचक्रगदाधरः॥२॥

अथार्चनविधिंवच्मिमंत्रोद्धारनिबोधमे॥३॥

ॐ खषोल्कायनमः॥ मूलमंत्रः॥ ॐविटि २ शिरः॥ ॐ सहस्ररश्मये अस्त्रम्॥ ॐ सहस्रकिरणाय २०० ऊर्ध्ववंधः॥ॐ घनायभूतभाविनेनमः इतिभूतबंधः॥ ॐज्वल २ प्रज्वल २ अग्निप्रकर॥४॥

ॐ आदित्याय विद्महेविश्वभागाय धीमहि॥  
तं नः सूर्यः प्रचोदयात्॥५॥

गायत्री संकलीकरणमिदम्॥ ॐधर्मात्मने नमः॥ ईशान्याम्॥ ॐ दक्षिणायनमः आग्नेयाम्॥ ॐ वज्रपाणयेऽनंतायनमः उत्तरतः॥ ॐ श्यामपिंगलायनमः ईशान्याम्॥ ॐ अमृतायनमः आग्नेय्याम्॥ ॐ बुधायसोमसुतायनमोदक्षिणतः॥ ॐ वागीश्वराय सर्वविद्याधिपतये नैर्ऋत्याम्॥ ॐ शुक्रायमहर्षये

**भूतायपश्चिमतः॥**

**ॐ ईश्वरायसूर्यात्मनेनमोवायव्याम्॥**

**ॐ कृतवतेनमः उत्तरतः॥**

**ॐ राहवेनमः ईशान्याम्॥**

**ॐ अंतरायसूर्यात्मने नमः पूर्वतः॥**

**ॐ ध्रुवाय नमईशान्याम्॥**

**ॐ भगवतेपूषामालिसकलजगत्पतेसप्ताश्ववाहनभूभुजपरमसिद्धिशिरसिंगतं गृह्णते जाग्ररूप अनंतज्वाल २॥**

**आवाहनमंत्रः॥**

**ॐ नमो भगवते आदित्याय सहस्रकिरणाय यथा सुखंपुनरागमनाय इति॥६॥**

** इति श्रीभविष्ये महापुराणे ब्राह्मेपर्वणि सप्तमीकल्पे सौरधर्मे सूर्यमंत्रोद्धारवर्णनं नाम चतुर्दशाधिकद्विशततमोऽध्यायः॥२१४॥छ॥**

**॥सुमंतुरुवाच॥॥**

**शृणुष्वार्चाविधिं राजन्मंत्रपूतेन वारिणा॥  
प्रोक्षणीयांप्रयत्नेन किमर्थं सुसमाहितः॥१॥**

**हृदयादितथांगेषुमंत्रं विन्यस्यमंत्रवित्॥  
आत्मानं भास्करं ध्यात्वापरिचारसमन्विते॥२॥**

**कुर्यात्संमार्जनींमुद्रदिशांच प्रतिबोधनम्॥  
पाताले भूशोधनं चैवनभसश्चतथामतम्॥३॥**

**अर्चनस्य प्रकारोऽयं सर्वेषामीप्सितप्रदः॥  
सर्वैरपिबुधैर्वीरपद्ममेतत्प्रकीर्तितम्॥४॥**

**अष्टपत्रं लिखेत्पद्मं शुचौ देशेस कर्णिकम्॥  
आवाहनींततोवद्ध्वामुद्रामावाहयेद्रविम्॥६॥**

**खषोल्कंस्नापयेत्तत्रस्वरूपं लोभदायकम्॥  
स्थापयेत्स्नापयेच्चैवमंत्रं मंत्रशरीरिणा॥६॥**

**आग्नेय्यांदि शिदेवस्य हृदयंस्थापयेन्नरः॥  
ईशान्यां तुशिरःस्थाप्य नैऋत्यां विन्यसेच्छिखाम्॥७॥**

**पौरंदर्यांन्यसेन्नेत्रमेकाग्रहृदयस्तुसः॥  
आवाह्यचै कंकवचंवारुण्यां वस्त्रमेव च॥८॥**

**ईशान्यां स्थापयेत्सोमं पौरंदर्यां तुलोहितम्॥  
आग्नेय्यां सोमतपनं याम्यांचैव बृहस्पतिम्॥९॥**

**नैर्ऋत्यां दानवं शुक्रंवारुण्यां चशनैश्वरम्॥  
वायव्यां चतथा केतुं कौवैर्यांराहुमेव च॥१०॥**

**द्वितीयायां तु कक्षायांदेवतेजः समुद्भवान्॥  
स्थापयेद्द्वादशादित्यान्काश्यपेयान्महाबलान्॥११॥**

**भगः सूर्योयमश्चैव मित्रोवरुणएव च॥  
सविताचैवधाताचविवस्वांश्च महाबलः॥१२॥**

**त्वष्टापूषापातथाचंद्रोद्वादशो विष्णुरुच्यते॥  
पूर्वेचंद्राय दक्षिणेयमायपश्चिमे वरुणाय  
उत्तरेकुवेरायईशान्यामीश्वराय**

**आग्नेय्याम-  
ग्निदेवतायैनैर्ऋत्यां पितृदेवेभ्योवायव्यां वायवे॥**

**जयाचविजयाचैवजयंतीचा पराजित॥**  

**शेषश्ववासुकिंश्चैव रेवंतीचविनायकः॥  
महाश्वेतामहादेवीराज्ञी चैव सुवर्चला॥१३॥**

**तथान्योवापिदेवानां समूहस्तत्रतत्रह॥  
तथान्यो लोकविख्यातोयोगः प्रोक्तश्चदक्षिणे॥१४॥**

**पुरस्ताद्भासु रस्थानेस्थापनीयाविजानता॥  
सिद्धिर्वृद्धिःस्मृतिर्देवीश्रीश्चैवोत्पलमालिनी॥१५॥**

**स्थाप्यासुदक्षिणेपार्श्वे लोकपूज्या समंततः  
प्राज्ञावतीक्षुधावीरहारीताबुद्धिरेव च॥१६॥**

**स्थाप्यबुद्धिमतींनित्यं श्रीकामोवाविवस्वतः॥  
ऋद्धिश्चैव विसृष्टिश्चपौर्णमासी विभावसौ॥१७॥**

**स्थाप्यासु चोत्तरेपार्श्वे इत्येतादेव शक्तयः॥  
दीपमन्नमलंकारोवासः पुष्पाणिमंत्रतः॥१८॥**

**देयानि देवदेवस्य सानुगस्य समूर्तये॥  
विधिनानेन सततं सदायोर्चतिभास्करम्॥१९॥**

**संप्राप्यपरमान्कामांस्ततोभानु सदोव्रजेत्॥  
अनेनविधिनायस्तु भोजयेद्भास्करंनृप॥२०॥**

**केनिंबकटुकात्मासिआदित्यनिलयस्तथा॥  
सर्वरोगहरः शांतोभवेन्मेप्राशनं सदा॥२१॥**

**इत्थं प्राप्यजपेद्भूमौदेवस्य पुरतोनृप॥  
ब्राह्मणान्भोजयित्वा तु शक्त्यादत्वातुदक्षिणाम्॥२२॥**

**भुंजीत वाग्यतः पश्चान्मधुरंक्षारवर्जितम्॥  
इत्येषावत्सरंयावत्कर्तव्याचैवसप्तमी॥२३॥**

**कुर्वाणः सप्तमीमेतांसर्वरोगैः प्रमुच्यते॥  
सर्वरोगविनिर्मुक्तः सूर्यलोकं स गच्छति॥२४॥**

**॥सुमंतुरुवाच॥॥**

**अथभाद्रपदे मासिसिते पक्षेमहीयते॥  
कृत्वोपवासंसप्तम्य विधिवत्पूजयेद्रविम्॥२५॥**

**महेश्वरेणविधिनापूजयेदत्र भास्करम्॥  
अष्टम्यां तु पुनःस्नातः पूजयित्वादिवाकरम्॥२६॥**

**दद्यात्फलानि विप्रेभ्योमार्तंडः प्रीयतामिति॥  
खर्जूरं नालिकेरंचमातुलिंगफलानि च॥२७॥**

**देवस्यपुरतोदत्वातथाचाम्रफलानि च॥  
इतिते कथितं राजन्सप्तमीफलमादितः॥२८॥**

**महातपोमहाश्रेष्ठं भास्करस्यविशाम्पते॥  
यच्छुत्वामानवोरा जन्मुच्यते ब्रह्महत्यया॥२९॥**

**तथेदंपरमं पर्वकथितं ब्रह्मसंज्ञितम्॥  
यच्छ्रुत्वा सर्वपापेभ्योमुच्यंते मानवानृप॥३०॥**

**अश्वमेधसहस्रस्यवाजपोयशतस्यच॥  
सर्वतीर्थाभिगमने वेदाभ्यासेच यत्फलम्॥३१॥**

**यत्फलं पृथिवीदाने तत्सर्वं प्राप्नुयान्नरः॥  
राजसूयसहस्रस्यवाजपेयशतस्यच॥३२॥**

**सहस्रशतदानस्यफलं विंदतिमानवः॥  
लेखत्वं ब्राह्मणोगच्छेत्क्षत्रियोविप्रतांव्रजेत्॥३३॥**

**वैश्योऽपिक्षत्रतांयातिशूद्रोवैश्यत्वमेवच॥  
सूतमागधवंद्याद्याये चान्ये संकरोद्भवाः॥३४॥**

**तेऽपि यांत्युत्तमंस्थानंपुराणश्रवणाद्विभो॥  
इतिहासपुराणाभ्यां नत्वन्यत्पावनंनृणाम्॥३५॥**

**येषां श्रवणमात्रेणमुच्यते सर्वकिल्विषैः॥  
विधिनाराजशार्दूल शृण्वतां यत्फलंकिल॥  
यथोक्तंनात्र संदेहः पठतां विशांपते॥३६॥**

**॥शतानीकउवाच॥॥**

**भगवन्केन विधिना श्रोतव्यंभारतंनरैः॥  
चरितंरामभद्रस्यपुराणानिविशेषतः॥३७॥**

**कथंतुवैष्णवाधर्माः शिवधर्मा अशेषतः॥  
सौराणांचापि विप्रेंद्र उच्यतां श्रवणेविधिः॥३८॥**

**वाचनीयं कथं चापि वाचकोद्विजसत्तम॥  
लक्षणं चास्यमेब्रूहि वाचकस्य महात्मनः॥३९॥**

**स्वरूपं चास्यमेब्रूहि ख**

पोल्कस्य महात्मनः॥  
फलंचपूजिते किं स्याद्वाचके विधिवद्द्विज॥४०॥

पारणेपारणे पूज्योवाचकः श्रावकैः कथम्॥  
समाप्ते भगवन्किं किं देयं पर्वणिवाचके॥४१॥

नचकिं कार्यसिद्धंयत्सिद्धं पर्वणिपर्वणि॥  
सम्यक्पृष्टोऽस्मि राजेंद्र इतिहासपुराणयोः॥४२॥

श्रवणेतुमहाबाहो श्रूयतां यन्मयापुरा॥  
पृष्टोवाचमहातेजाविरिंचो भगवान्गुरुः॥४३॥

इंततेकथयाम्येषपुराणश्रवणेविधिम्॥  
इतिहासपुराणानि श्रुत्वा भक्त्याविशेषतः॥४४॥

मुच्यते सर्वपापेभ्योब्रह्महत्यादिभिर्विभो॥  
सायंप्रातस्तथारात्रौ शुचिर्भूत्वा शृणोतियः॥४५॥

तस्यविष्णुस्तथाब्रह्मातुष्यतेशंकरस्तथा॥  
प्रत्यूषे भगवान्ब्रह्मादिनांतेतुष्यतेहरिः॥४६॥

महादेवस्तथारात्रौ शृण्वतांतुष्यतेविभुः॥  
पारणानि दशाहेषु एके कुर्वं तितान्विभो॥४७॥

भवेद्वैराजशार्दूल शृणुतेषांचयत्फलम्॥  
विधानंवाचकस्येह शृण्वतां च विशांपते॥४८॥

शुद्धवासागृहादेत्यस्थानं यत्समयान्वितम्॥  
प्रदक्षिणं ततोगत्वायस्तस्मिन्देवएव हि॥४९॥

नात्युच्चंनातिनीचं च आसनं भजतेततः॥  
आसनंतस्यवैराजन्बोधकस्य सदानृप॥५०॥

वंदनीयं प्रपूज्यं च श्रोतृभिः कुरुनंदन॥  
व्यासपीठंतुतत्प्रोक्तं गुरोरासनमादिशेत्॥५१॥

नस्थेयं श्रावकैस्तस्माद्वाचकस्यासनंनृप॥  
राजासंनंयथाभृत्यैर्यथापुत्रैः पितुर्नृप॥५२॥

यथाशिशुर्गुरोर्वीरसते षांहिगुरुर्मतः॥  
देवार्चामग्रतः कृत्वा ब्राह्मणार्चांविशेषतः॥५३॥

उपविश्यततः पश्चाच्छ्रावकः शृणुयान्नृप॥  
समस्तानागतान्कृत्वा ततः पुस्तकमा ददेत्॥५४॥

प्रणम्य शिरसा तस्यपुस्तकस्यविशांपते॥  
ग्रंथिचशिथिलां कुर्याद्वाचकः कुरुनंदन॥५५॥

पुनर्वध्नीततत्सूत्रं तन्मुक्त्वावाचयेत्क्वचित्॥  
त्रिविधं पुस्तकं विद्यात्सूत्रं वासुकिरुच्यते॥५६॥

पत्राणिभगवान्ब्रह्मा अक्षराणिजनार्दनः॥  
शंकरश्च तथा सूत्रंपंक्तयः सर्वदेवताः॥५७॥

पावकस्यतथा सूत्रे मध्येभानुः समाश्रितः॥  
अग्रेस्थिताग्रहाः सर्वेदिशोवापितथाविभो॥५८॥

स्मृतोमेरुः सदाशंकुश्छिद्रमाकाशमुच्यते॥  
यंत्रद्वयंकाष्ठमयमधोर्ध्वयदुदाहृतम्॥५९॥

द्यावापृथिव्योश्च शंखस्तथा चंद्र उदाहृतः॥  
इत्थं देवमयोह्येषपुस्तकोदेवपूजकः॥६०॥

नमस्यः पूजनीयश्चगृहस्थाप्योविभूतये॥  
योऽस्यसूत्रं बृहत्कृत्वा प्रयच्छतिनरोत्तमः॥६१॥

सयातिपरमंस्थानंयत्र देवो दिवाकरः॥  
निरूप्यपात्रं राजेंद्र कराभ्यांगृह्यवाचकः॥६२॥

प्रणम्य शिरसा सर्वान्ब्रह्मादीन्व्यासमेवच॥  
वाल्मीकिं च तथाराजन्विधिंविष्णुंशिवंरविम्॥६३॥

नमस्कारमथैषां तु पठित्वा कुरुनन्दन॥

ततोसौवाचयेद्विप्रान्वाचकः श्रद्धयान्वितः॥६४॥

अलंवितमनास्तद्वदद्भुतं वीरमूर्जितम्॥  
असंसक्ताक्षरपदं रसभावसमन्वितम्॥६५॥

सप्तस्वरसमायुक्तं काले कालेविशांपते॥  
प्रदर्शयन्रसान्त्सर्वान्वाचकोवाचयेन्नृप॥६६॥

ईदृशाद्वाचकाद्विप्राच्छ्रुत्वा श्रद्धासमन्वितः॥  
इतिहासपुराणानि रामस्यचरितंतथा॥६७॥

नियमस्थः शुचिः श्रोता शृणुयात्फलमश्नुते॥  
ब्राह्मणःक्षत्रियोवैश्यः शूद्रश्चापिविशेषतः॥६८॥

अश्वमेधमवाप्नोति सर्वान्कामानवाप्नुते॥  
रोगैश्च मुच्यते सर्वैर्महत्पुण्यं च विंदति॥६९॥

गच्छेद्वापिपरं स्थानं देवस्याद्भुतमुत्तमम्॥  
समागम्यगृहादेतेस्नातास्तद्वाचकस्य॥७०॥

प्रणम्य शिरसाविप्रं वाचकं श्रद्धयानृप॥  
आसनं च समाश्रित्यस्थातव्यं वाचकस्यतु॥७१॥

संमुखंराजशार्दूल वाग्यतैः सुसमाहितैः॥  
वाचकेन नमस्कारे कृते व्यासस्यभूपते॥७२॥

नवक्तव्यं महाबाहो श्रावकैः संशयादृते॥  
संशयेसतिप्रष्टव्योवाचकः संप्रसाद्यतु॥७३॥

यतश्चसगुरुस्तेषां धर्मतोवंधुरुच्यते॥  
वाचकेनापिवक्तव्यं सम्यक्तेषां निबोधयेत्॥७४॥

अनुग्रहाय सर्वेषामशेषा गुरवोनृप॥  
नमस्कारादथो श्राव्यंशिवमस्त्वितिवाग्यतः॥७५॥

वाग्यतैर्नृपशार्दूलवर्णैः सर्वैर्महीपते॥  
शूद्राणां पुरतोवैश्यावैश्यानां क्षत्रिणस्तथा॥७६॥

मध्यस्थितोऽथसर्वेषांवाचकोवाचयेन्नृप॥  
येचसंकरजाराजन्नरास्ते शूद्रष्पृष्ठतः॥७७॥

ब्राह्मणं वाचकं विद्यान्नान्यवर्णजमादरेत्॥  
श्रुत्वान्यवर्णजाद्वाचं वाचकान्नरकं व्रजेत्॥७८॥

इत्थं हि शृण्वतांतेषां वर्णानामनुपूर्वशः॥  
मासिमासि भवेद्राजन्पारणं कुरुनंदन॥७९॥

श्रेयोऽर्थमात्मनोराजन्पूजयेद्वाचकं बुधः॥  
मासिपूर्णे द्विजश्रेष्ठे दातव्यं स्वर्णमाषकम्॥८०॥

ब्राह्मणेन महावाहाद्वौदेयौक्षत्रियस्यतु॥  
वाचकस्यद्विजश्रेष्ठ वैश्येनापित्रयंतथा॥८१॥

शूद्रेणेवच चत्वारोदातव्याः स्वर्णमाषकाः॥  
मासिमासि द्विजश्रेष्ठ श्रद्धया वाचकस्यतु॥८२॥

प्रथमेपारणेराजन्वाचकं पूज्यशक्तितः॥  
अग्निष्टोमस्ययज्ञस्य फलं विंदतिमानवः॥८३॥

कार्तिकादिमहाबाहो कार्तिकं यावदच्युत॥  
अग्निष्टोमं गोसवंचज्योतिष्टोमं तथानृप॥८४॥

सौत्रामणिंवाजपेयं वैष्णवं चतथाविभो॥  
माहेश्वरंतथा ब्राह्मं पुंडरीकं च भूपते॥८५॥

आदित्ययज्ञस्य तथाराजसूयाश्वमेधयोः॥  
फलंप्राप्नोतिराजेंद्र मासैर्द्वादशभिः क्रमात्॥८६॥

इत्थं यज्ञफलं प्राप्ययाति लोकांस्तथोत्तमान्॥  
वज्रवेदिक संपन्नं मणिरत्नविभूषितम्॥८७॥

विमानमास्थितोराजन्मोदते शक्रमंदिरे॥

**ततश्चंद्रस्यभवनेवा[^797]रुणेभवने ततः॥८८॥**

[^797]: "पुष्यस्य भवने ततः - इ०पा० ।"

**शोचिर्गृहेचगत्वातुगच्छेच्चैलविलेगृहे॥  
धिषणस्यगृहं गत्वाततश्चित्र शिखंडिनः॥८९॥**

**वृद्ध श्रवसमासाद्यगच्छे[^798]त्कंजजमंदिरे॥  
एवमेवनृप श्रेष्ठानात्र कार्याविचारणा॥९०॥**

[^798]: " ततो विष्णुगृहं व्रजेत् - इ०पा०।"

**फलमेतत्समुद्दिष्टं शृण्वतां सततं नृणाम्॥  
एतत्फलं वत्सरेण शृण्वतोविधितोनृप॥९१॥**

**एतानिपरिणामानिवत्सरेणभवंतिवै॥  
शृण्वतांनृपशार्दूलददतांवाचकायवै॥९२॥**

**एकं चद्वौतथात्रीणि चत्वारश्चविशांपते॥  
दातव्यावाचकस्येह मासिमासिनराधिष॥९३॥**

**ब्राह्मणाद्यैर्नृपश्रेष्ठ सर्व वर्णविभागशः॥  
समाप्तेपर्वणितथावाचकं पूजयेन्नृप॥९४॥**

**वाचकं ब्राह्मणंचैव सर्वकामैः प्रपूजयेत्॥  
गंधमाल्यानिदिव्यानिवस्त्राणिविविधानि च॥९५॥**

**वाचकायप्रदत्त्वातु ततोविप्रान्प्रपूजयेत्॥  
हिरण्यं रजतं रुक्मंगावः कांस्योपदोहनाः॥९६॥**

**दत्त्वाचवाचकायेह श्रुतस्यप्राप्यतेफलम्॥  
यथासदक्षिणं चान्नं श्राद्धकाले प्रकीर्तितम्॥  
तथाश्रुतं नृपश्रेष्ठ सदक्षिणमुदाहृतम्॥९७॥**

**वाचकं पूजयेद्यस्मात्पश्चाल्लेखक पूजनम्॥  
समाप्तेपर्वणिविभोविशेषेणैव चार्चयेत्॥  
वाचकः पूजितोयेन पूजितास्तेन देवताः॥९८॥**

**वाचके परितुष्टेच मम प्रीतिरनुतमा॥  
इतिवेधाः सदाप्राह देवानां पुरतः पुरा॥९९॥**

**तस्मिंस्तुष्टे जगत्सर्वं तुष्टं भवतिनित्यशः॥  
तस्मात्प्रपूजयेद्विप्रंवाचकं नृपसत्तम॥१००॥**

**नतुल्यं वाचके नेह पात्रंदानस्यविद्यते॥  
तिष्ठंतियस्यशास्त्राणि जिह्वाग्रेपृथिवीपते॥१०१॥**

**दृष्टश्चगोचरस्तात कस्तेनसदृशोद्विजः॥  
नतुल्यं विद्यते तेन भुविपात्रं नरेषुवै॥१०२॥**

**तस्मादन्नं सदापूर्वं तस्य देयंविदुर्बुधाः॥  
श्राद्धेयस्यद्विजो भुंक्तेवाचकः श्रद्धयान्वितः॥१०३॥**

**भवंतिपितरतस्य तृप्ता वर्षशतंनृप॥  
यथेह सर्वदेवानां भास्करः प्रवरःस्मृतः॥१०४॥**

**विस्पष्टमध्रुवं शांतं स्पष्टाक्षरपदं तथा॥  
कलस्वरसमायुक्तं रसभावसमन्वितम्॥१०५॥**

**बुध्यमानः सदात्यर्थं ग्रंथार्थं कृत्स्नशो नृप॥  
ब्राह्मणादिषु वर्णेषु ग्रंथार्थं वाचयेन्नृप॥१०६॥**

**य एवं वाचयेद्राजन्सविप्रोव्यास उच्यते॥  
अतोऽन्यथावाचयिताज्ञेयोऽसौपितृनामकः॥१०७॥**

**इत्थं भूतो वसेद्यस्मिन्वाचकोव्यास सन्निभः॥  
देशेऽथपत्तनेराजन्सदेशः प्रवरःस्मृतः॥१०८॥**

**तेधन्यास्तेमहात्मानस्तेकृतार्थानसंशयः॥  
वसंति यत्नतोयस्मिन्सदेशः प्रवरः**

**स्मृतः॥१०९॥**

**नशोभते पुरंवीरव्यासहीनं कदाचन॥  
यथार्कहीनं हिदिनं चंद्रहीनायथानिशा॥११०॥**

**नराजतेसरोयद्वत्पद्मिनी रहितं नृप॥  
तथाव्या सविहीनंतु नरराजपुरं क्वचित्॥१११॥**

**प्रणम्यवाचकं भक्त्या यत्फलं प्राप्यतेनरैः॥  
नतत्क्रतुसहस्रेणप्राप्यते कुरुनंदन॥११२॥**

**यथैकतोग्रहाः सर्वे एकतस्तुदिवाकरः॥  
तथैकतोद्विजाः सर्वे एकतस्तुसवाचकः॥११३॥**

**यथावेदसमोनास्ति आगमोभुविकश्चन॥  
तथाव्यास समोनास्तित्राह्मणो भुविकश्चन॥११४॥**

**कुरुक्षेत्रसमंतीर्थं न द्वितीयं प्रचक्षते॥  
ननदीगंगया तुल्या न देवोभास्कराद्वरः॥११५॥**

**नाश्वमेधसमं पुण्यं न पापं ब्रह्महत्यया॥  
पुत्रजन्मसुखात्तुल्यं न सुखं विद्यतेयथा॥११६॥**

**तथाव्यास समोविप्रोनक्वचित्प्राप्यतेनृप॥  
दैवे कर्मणि पित्र्येच पावनं परमं नृणाम्॥११७॥**

**नास्तिव्याससमंश्रेष्ठमितीयं वैदिकी श्रुतिः॥  
अथविप्रसहस्राणां विप्रोऽयं श्रेष्ठईरितः॥११८॥**

**उपविष्टोयदाभुंक्तेव्यासो वै विप्रमंडले॥  
श्राद्धे तातपवित्राणिकथितानिपुरामया॥११९॥**

**ब्रह्मणाराजशार्दूल शृणुतानियथाविधि॥  
मधुपायसंकालशाकं तिलांश्चकुतपांस्तथा॥१२०॥**

**राजतं चापिपात्रेषु ब्राह्मणेष्वथ वाचकः॥  
दैवेकर्मणिपित्र्येचसज्ञेयः पंक्तिपावनः॥१२१॥**

**वाचकश्चयतिश्चैष तथायश्च षडंगवित्॥  
एतेसर्वेनृपश्रेष्ठ विज्ञेयाः पंक्तिपावनाः॥१२२॥**

**नामनीवाचकस्यैते शृणुष्वार्थमथैतयोः॥  
इतिहासपुराणानि जयेतिविदितानिवै॥१२३॥**

**उपजीवतियस्माद्वैवाचयानोद्विजोनृप॥  
जयोपजीवितेनासौगतः ख्यातिं तु वाचकः॥१२४॥**

**विस्पष्टमद्भुतं शांतं स्पष्टाक्षरमिदं तथा॥  
कलस्वरसमायुक्तं रसभाव समन्वितम्॥१२५॥**

**बुध्यमानमनात्यर्थं ग्रंथार्थं कृत्स्नशोनृप॥  
ब्राह्मणादिषु वर्णेषु ग्रंथार्थं चार्पयेत्तथा॥१२६॥**

**यएवं वाचयेद्राजन्सविप्रोव्यासउच्यते॥  
अतोऽन्यथावाचयितानगच्छेद्व्यासतां क्वचित्॥१२७॥**

**त्रिविधं वाचकं विद्यात्सदागुण विभेदतः॥  
श्रावकं च महाबाहो त्रिविधं गुणभेदतः॥१२८॥**

**द्वावेतौकथ्यमा नौतुनिबोध गदतो मम॥  
अभिद्रुतं तथा स्पष्टं विस्तरंस्वरवर्जितम्॥१२९॥**

**पदच्छेदविहीनं च तथा भावविवर्जितम्॥  
अबुध्यमानो ग्रंथार्थं मभीष्टोत्साहवर्जितम्॥१३०॥**

**इर्दृशं वाचयेद्यस्तुवाचकः क्ष्माधिपेश्वर॥  
क्रोधनोऽप्रियवादी च अज्ञानाद्ग्रंथदूषकः॥१३१॥**

**नच बुध्यति कष्टाच्चसज्ञेयो वाचकाधमः॥  
विस्पष्टमद्भुतं शांतं रसभाव समन्वितम्॥१३२॥**

**अबुध्यमानो ग्रंथार्थं वाचयेद्यस्तुवाचकः॥  
सज्ञेयोराज सोराजन्निदानीं सात्विकं शृणु॥१३३॥**

**विस्पष्टमद्भुतं शांतं स्पष्टाक्षरपदं तथा॥  
कलस्वरसमायुक्तं रसभावसमन्वितम्॥१३४॥**

**ग्रंथार्थं बुध्यमानस्तुग्रंथार्थं कृत्स्नशोनृप॥  
ब्राह्मणादिषु वर्णेषु आचार्यविधिवन्नृप॥१३५॥**

**यएवं वाचयेद्राजन्सज्ञेयः सात्त्विको बुधैः॥  
श्रद्धाभक्तिविहीनोयो लोभिष्ठः कटुकोयथा॥१३६॥**

**हेतुवादपरोराजंस्तथा सूयासमन्वितः॥  
नित्यां नैमित्तिकां काम्यामददद्दक्षिणांनृप॥१३७॥**

**वाचकाय महाबाहो शृणुयाद्यस्तुमानवः॥  
सज्ञेयस्तामसोराजञ्छ्रावकोमानवोऽपिप्तः॥१३८॥**

**नतस्य पुरतोवीरवाचयेत्प्राज्ञ एवहि॥  
प्रसंगाच्छृणुयाद्यस्तु श्रद्धाभक्तिविवर्जितः॥१३९॥**

**राजन्कौतुकपात्रं तु सज्ञेयो राजसोभवेत्॥  
संत्यज्य सर्वकार्याणिभक्त्या श्रद्धासमन्वितः॥१४०॥**

**सततं पूजयेद्यस्तु वाचकं श्रद्धयासदा॥  
नित्यनैमित्तिके काम्येगुरवोदेवतास्तथा॥१४१॥**

**यएवं शृणुयाद्वीरसज्ञेयः सात्त्विको बुधैः॥  
व्यासः पूज्यः श्रावकाणां यथाव्यासवचोनृप॥१४२॥**

**तस्मात्पूज्यतमोनान्यः श्रावकाणांनृपोत्तम॥  
यतःसवैगुरुस्तेषां ज्ञानदाता सदानृप॥१४३॥**

**चतुर्णामिहवर्णानां नान्योबंधुः प्रचक्षते॥  
व्यासादृतेनृपश्रेष्ठइतीयं वैदिकी श्रुतिः॥१४४॥**

**तस्मात्सर्वप्रयत्नेन पूजयेद्राचकं सदा॥  
सगुरुः सपितामाता सबंधुः ससुहृत्तथा॥१४५॥**

**वाचकोनृप शार्दूल विप्रादीनाम शेषतः॥  
इत्थं व्यासोगुरुर्ज्ञेयः पूज्यमान्योद्विजातिभिः॥१४६॥**

**शृण्वंतियेन राराजन्सतेषां गुरुरुच्यते॥  
पूजार्थं तस्यसमयः श्रावकाणामुदाहृतः॥१४७॥**

**ये शृण्वंतिनृप श्रेष्ठमासि मासि ददंतिते॥  
स्वर्णमापक मे कस्मैवाच कायपृथक्पृथक्॥१४८॥**

**द्वादश्यां चामावास्या यामथवारविसंक्रमे॥  
सानित्यादक्षिणा तस्यां याच श्रेयोऽर्थमात्मनः॥१४९॥**

**अयनेविषुवेचैव चंद्रसूर्यग्रहे तथा॥  
प्राप्तेवापरपक्षेचदानंतस्मै स्वशक्तितः॥१५०॥**

**देयंस्याच्छ्राव कैस्ताततंमुक्त्वानान्यतोनृप॥  
प्रथमं तस्य दातव्यं श्रेयोऽर्थं श्रावकैः सदा॥१५१॥**

**अदत्त्वातस्ययेन्यस्मैसंप्रयच्छंति श्रावकाः॥  
अवमानः कृतस्तैस्तुवाचकस्य भवेन्नृप॥१५२॥**

**कृत्वा च मानमथतैः प्राप्यतेयत्फलंनृप॥  
ब्राह्मणाद्यैः समस्तैश्चतच्छृणुष्व वरानन॥१५३॥**

**शुद्धत्वं ब्राह्मणोयाति क्षत्रियोयातिकाकताम्॥  
जायते चतथावैश्यः शूद्रश्चांडालतां व्रजेत्॥१५४॥**

**तस्मात्पूज्योनृपश्रेष्ठ प्रथमं वाचको बुधैः॥  
आपत्काले च वृद्धौच यतश्चासौ गुरुः स्मृतः॥१५५॥**

**वैशाख्यामयनेवीर तृतीयायां च सुव्रत॥  
कार्तिक्यामथमार्ग्यां च संपूज्यः प्रथमंभवेत्॥१५६॥**

**पर्वस्वन्येषु च विभोसंपूज्योधर्मतः स्मृतः॥  
हिर**

**ण्यंच सुवर्णं च धनं धान्यं तथैव च॥१५७॥**

**अन्नं चापि तथा पक्वंमांसंं चकुरुनंदन॥  
दातव्यं प्रथमं तस्मै श्रावकैर्नृपमत्तम॥१५८॥**

**वाचकस्तु यथानित्यं सुखमास्तेनराधिप॥  
नपीड्यते यथा द्वंद्वैस्तथा कार्यं वरानन॥१५९॥**

**हेमंते लोमशादेयाछत्रं प्रावृषिसत्तम॥  
उपानहौ कालयोग्येकाले चैवानुलोमशः॥१६०॥**

**इत्थंद्वंद्वविनिर्मुक्तः सयेषां वाचकोनृप॥  
तेधन्याः श्रावकालोकेते गताः परमं पदम्॥१६१॥**

**आत्मानस्तुकथंवीर सुखमिच्छेद्विचक्षणः॥  
विषमन्थेगुरौराजन्यतश्च सगुरुःस्मृतः॥१६२॥**

**वाचकश्रावकाणां च तस्माद्द्वंद्वं विघादयेत्॥  
यत्नःकार्यः श्रावकैश्चावाचकस्य जनाधिप॥१६३॥**

**इत्थंपूज्यः सदाव्यासःश्रेयोऽर्थं प्रथमं नृप॥  
भर्ता पूज्योयथास्त्रीणां सर्वासांवैयथानृप॥१६४॥**

**श्रावकाणां तथाराजन्वाचकः पूज्य उच्यते  
उपाध्यायस्तु शिष्याणां यथाभागवतोहरिः॥१६५॥**

**सौराणां चयथाभानुः शैवानांशंकरो यथा॥  
वाचकस्तु तथापूज्यः श्रावकाणां नराधिप॥१६६॥**

**दक्षिणां ददनानित्यं श्रोतव्यं भूतिमिच्छता॥  
पूर्वोक्तमाषकं तस्यवाचकस्य जनाधिप॥१६७॥**

**यदादातुं न शक्नोतिमाषकं कांचनस्यतु॥  
रजतस्य तदादेयं माषकं श्रेयसेनृप॥१६८॥**

**तदभावेहिरण्यं च वितशाठ्यविवर्जितम्॥  
मृत्तिकापिहिदातव्या प्राप्नोतिसत्फलं शुभम्॥१६९॥**

**इत्येषा दक्षिणा नित्यामासिमासिभवेन्नृप॥  
नैमित्तिकाभवेद्राजन्ग्रहणादिषु पर्वसु॥१७०॥**

**अमलेवाममीराजन्गंधमाल्यविभूषणे॥  
समाप्ते पर्वणिविभोदातव्यं भूतिमिच्छता॥१७१॥**

**ज्ञात्वासर्वसमाप्तिं तु पूजयेद्वाचकोविधिम्॥  
आत्मानमपिविक्रीय य इच्छेत्सफलं श्रुतम्॥१७२॥**

**नैमित्तिकाच नित्या च दक्षिणाददते नृप॥  
शृणोति च सदा तां तुतस्यतन्निष्फलं श्रुतम्॥१७३॥**

**यथा च दक्षिणाहीनाद्यज्ञान्नफलमश्नुते॥  
तथाश्रुतं चराजेंद्र दक्षिणारहितं स्मृतम्॥१७४॥**

**चतुर्गुणाभवेद्राजन्यानित्यादक्षिणाविभो॥  
समाप्ते पर्वणिविभोइत्याह भगवाञ्छिवः॥१७५॥**

**इत्येषकथितोराजन्पुराणश्रवणेविधिः॥  
यतश्चविधिहीनं तु न कर्मफलं विद्यते॥१७६॥**

**स्वानंदानं जपोहोमः पितृदेवाभिपूजनम्॥  
विधिपूर्वं स्मृतं ज्ञेयं यथेह कुरुनंदन॥१७७॥**

**फलदंनृपशार्दूल पुराणश्रवणं तथा॥  
यथार्थं कथितं तुभ्यं विधिनाश्रवणं मया॥१७८॥**

**यथोक्तं तुतथा जीवं यथोक्तं ब्रह्मवादिनः॥  
सब्राह्मणोमहाराजन्सर्वलोके पुपूजितः॥१७९॥**

**यथाश्रुतं महाबाहोतथेदं कथितं तव॥  
भास्करस्यतुमाहात्म्यं माहात्म्यं वाचक**

**स्यतु॥१८०॥**

**तथाच सप्तमीकल्पः सर्वपापभयापहः॥  
अनेनविधिना यस्तु पूजयेत्सततं नरः॥१८१॥**

**भगलोकं समासाद्यत्रिषु लोकेषु गीयते॥  
ततोऽर्कलोकमासाद्यगच्छेच्चित्र शिखंडिनः॥१८२॥**

**तस्मादपिमहाबाहो गच्छेल्लोकं दिवाकरम्॥  
अर्कलोकेत तो या तस्ततोगोलकमश्नुते॥१८३॥**

**ऋतस्यच ततो गच्छेत्कं जजस्यततः परम्॥  
दशानां राजसूयानामग्निष्टोमशतस्यच॥१८४॥**

**श्रवणात्फलमाप्नोतिपितामहवचो यथा॥१८५॥**

** इति श्रीभविष्ये महापुराणे शतसाहस्रार्धसंहितायां ब्राह्मेपर्वणि सप्तमीकल्पे सौरधर्मे आदित्यमाहात्म्य वाचकमाहात्म्यपुराणविधिवर्णनं नाम पंचदशार्धिकद्विशततमोऽध्यायः॥२१५॥**

**पूर्वार्धःसमाप्तोऽयम्॥छ॥**

**॥श्रीनारायणार्पणमस्तु॥॥**

**इति प्रथमं ब्राह्मपर्व समाप्तम्॥१॥**

**इदं भविष्यमहापुराणान्तर्गतं प्रथमं ब्राह्मपर्व खेमराजश्रीकृष्णदास इत्यनेन मुम्बय्यां स्वकीये "श्रीवेंकटेश्वर” मुद्रणालये मुद्रयित्वा प्रकाशितम् । संवत् १९५३,  
शके १८१८, सन् १८९६.**  

<MISSING_FIG href="../books_images/U-IMG-1737560726Screenshot(133"/>.png)

|                                                     |
|:---------------------------------------------------:|
| अथ श्रीभविष्यमहापुराणे द्वितीयं मध्यमपर्व प्राभ्यते |

मध्यमपर्व २.

|                                                     |
|:---------------------------------------------------:|
| <MISSING_FIG href="../books_images/U-IMG-17358789480201202501.png"/> |

**॥श्रीगणेशायनमः॥**

**ॐ नमः कमलदलनयनाभिरामाय श्रीरामचंद्रायनमः॥**

**स्वच्छं चंद्रावदातं कविकरमकरक्षोभसंजातफेनं  
ब्रह्मोद्भूतिप्रसूक्तैर्व्रतनियम परैः सेवितं विप्रमुख्यैः॥  
ॐकारालं कृतेन त्रिभुवन गुरुणा ब्रह्मणादृष्टपूतं  
संभोगाभोगगम्यं जनमशुभहरंपौष्करंवः पुनातु॥१॥**

**जयति भुवनदीपो भास्करो लोककर्ता  
जयति च शितिदेहः शार्ङ्गधन्वासुरारिः॥  
जयति च शशिमौलीरुद्रनामाभिधेयो  
जयतिसकल मौलिर्भानुमांश्चित्र भानुः॥२॥**

**नमस्कृत्याप्रमेयायदेवाय[^799]ब्रह्मरूपिणे॥  
पुराणं संप्रवक्ष्यामि यदुक्तं ब्रह्मयोगिना॥३॥**

[^799]: "भक्ताय - इ०पा०॥"

**पुराणसंहितां पुण्यां पप्रच्छूरौमहर्षणिम्॥  
वक्तुमर्हसिचास्माकं पुराणार्थ विशारदः॥४॥**

**मुनीनां वचनं श्रुत्वासूतः पौराणिकोत्तमः॥  
प्रणम्यमनसाप्राह गुरुंसत्यवती सुतम्॥५॥**

**॥॥सूत उवाच॥॥**

**नमस्कृत्य जगद्योनिं ब्रह्मरूपधरं हरिम्॥  
वक्ष्येपौराणिकीं दिव्यां कथांपापप्रणाशिनीम्॥६॥**

**यच्छुत्वापापकर्माणि सगच्छेत्परमां गतिम्॥  
पुण्यं पवित्रमायुष्यमिदानीं शृणुतद्विजाः॥७॥**

**भविष्यपुराणमखिलं यज्जगाद्गदाधरः॥  
मध्यपर्वह्यथोवक्ष्ये प्रतिष्ठादिविनिर्णयम्॥८॥**

**धर्मप्रशंसनं चात्र ब्राह्मणादिप्रशंसनम्॥  
आपद्धर्मस्यकथनं विद्यामाहात्म्यवर्धनम्॥९॥**

**प्रतिमाकरणं चैवस्थापनाचित्र लक्षणम्॥  
कालव्यवस्था सर्गादिप्रतिसर्गादि लक्षणम्॥१०॥**

**पुराणलक्षणं चैव भूगोलस्यचनिर्णयम्॥  
निरूपणंतिथीनां च श्राद्धसंकल्पमन्तरम्॥११॥**

**मुमूर्षोरपियत्कर्मदानमाहात्म्यमेव च॥  
भूतं भव्यं भविष्यं च युगधर्मानुशासनम्॥१२॥**

**उच्चावचावधानं च प्रायश्चित्तादिकं च यत्॥  
षष्ट्याधिकाष्टसाहस्रंनव श्लोकशतोद्भवम्॥१३॥**

**पंचतंत्र समायुक्तं प्रतितंत्रेच विंशतिः॥  
पंचोत्तरं तथाध्यायाः पुराणेऽस्मिन्द्विजोत्तमाः॥१४॥**

**त्रयाणामाश्रमाणां च गृहस्थोयोनिरुच्यते॥  
अन्येऽपि सूपजीवन्ति तस्माच्छ्रेष्ठो गृहाश्रमी॥१५॥**

**एकाश्रमं गृहस्थस्य त्रयाणां स्रुतिदर्शनम्[^800]॥  
तस्माद्गार्हस्थ्यमेवैकं विज्ञेयं धर्मशासनम्॥१६॥**

[^800]: "सूतिदर्शवत् - इ०पा०"

**परित्यजेदर्थकामौयौस्यातां धर्मवर्जितौ॥  
सर्वलोकविरुद्धं च धर्ममप्याचरेन्नतु॥१७॥**

**तडागस्य च सान्निध्ये तडागं परिवर्जयेत्॥  
प्रपास्थानेप्रपावर्ज्यामठस्थानेम त्यजेत्॥१८॥**

**धर्मात्संजायतेह्यर्थोधर्मात्कामोऽभिजायते॥  
धर्ममेवापवर्गोऽयं तस्माद्धर्मं समाश्रयेत्॥१९॥**

**धर्मं चार्थं च कामं च त्रिवर्गस्त्रिगुणोमतः॥**

**सत्वंरजस्तमश्चेतितस्माद्धर्मं समाश्रयेत्॥२०॥**

**ऊर्ध्वंगच्छंति सत्वस्थामध्येतिष्ठंति राजसाः॥  
जघन्यगुणवृत्तिस्था अधोगच्छंति तामसाः॥२१॥**

**यस्मिन्धर्मः समायुक्तो ह्यर्थकामौव्यवस्थितौ॥  
इहलोके सुखीभूत्वाप्रेत्यानंत्याय कल्पते॥२२॥**

**तस्मादर्थंच कामं च युक्त्वा धर्मंसमाश्रयेत्॥  
धर्मात्संजायते कामोधर्मादर्थो भिजायते॥२३॥**

**एवं धर्मस्यमध्येऽयं चतुर्वर्गः प्रदर्शितः॥  
एवंच धर्मकामार्थं मोक्षस्यापिच मानवः॥२४॥**

**माहात्म्यं वानुतिष्ठेच्चसचानंत्याय कल्पते॥  
तस्मादर्थं च कामं च मुक्त्वा धर्मंसमाचरेत्॥२५॥**

**धर्मात्संजायते सर्वमित्याहु र्ब्रह्मवादिनः॥  
धर्मेणधार्यते सर्वं जगत्स्थावरजंगमम्॥२६॥**

**अनादिनिधनाशक्ति र्नैषाब्राह्मीद्विजोत्तम॥  
कर्मणाप्राप्यते धर्मोज्ञानेन च न संशयः॥२७॥**

**तस्माज्ज्ञानेन सहितं कर्मयोगं समाचरेत्॥  
प्रवृत्तिश्वनिवृत्तिश्च द्विविधं कर्मवैदिकम्॥२८॥**

**ज्ञानपूर्वानिवृत्तिः स्यात्प्रवृत्तिर्वर्ततेऽन्यथा॥  
निवृत्तिं सेवमानस्तुयाति तत्परमपदम्॥२९॥**

**तस्मान्निवृत्तं संसेव्यमन्यथासंसरत्पुनः॥  
शमोदमोदयादानमलोभस्त्या गएव च॥३०॥**

**आर्जवंचान सूयाचतीर्थानु सरणं तथा॥  
सत्यं संतोष आस्तिक्यं श्रद्धाचेन्द्रिय निग्रहः॥३३॥**

**देवताभ्यर्चनं पूजाब्राह्मणानां विशेषतः॥  
अहिंसासत्यवादित्वमपैशुन्यम कल्पता॥३२॥**

**शौचा चारश्चानुकं पासर्ववर्णेऽब्रवीन्मुनिः॥  
श्रद्धापूर्वाः स्मृताधर्माः श्रद्धामध्येतुसंस्थिताः॥३३॥**

**श्रद्धानिष्ठाः प्रतिष्ठाश्चधर्माः श्रद्धैवकीर्तिताः॥  
प्राजापत्यं ब्राह्मणानां श्रुतं स्थानं क्रियावताम्॥३४॥**

**स्थानमैन्द्रं क्षत्रियाणां संग्रामेष्व पलायिनाम्॥  
वैश्यानाममृतंस्थानं स्वधर्ममनुवर्तताम्॥३५ ॥**

**गांधर्वंशुद्रजीवानां[^801] परिचारेणवर्तताम्॥  
अष्टाशीति सहस्राणां मुनीनामूर्ध्वरेतसाम्॥३६॥**

[^801]: "शुभ्रजीवानाम्-इ०पा०"

**स्मृतं स्थानं तुयत्स्थानंत देवगुरुवासिनाम्॥  
सप्तर्षीणां तुयत्स्थानं श्रुतं तदै्ववनौकसाम्॥३७॥**

**प्राजापत्यं गृहस्थानां स्थानमुकं स्वयंभुवा॥  
यतीनांयतचित्तानांत देववनवासिनाम्॥३८॥**

**हिरण्यगर्भं यत्स्थानं तस्मान्नावर्तते पुनः॥  
योगिनाममृतं स्थानं व्योमाख्यं परमाकरम्॥३९॥**

**आनंदमैश्वरं नाम साकाष्ठापरमा गतिः॥४०॥**

** इति श्रीभविष्ये महापुराणे मध्यमपर्वणि प्रथमभागेप्रथमोऽध्यायः॥१॥छ॥**

**॥सूत उवाच॥॥**

**इदानींविस्तरंचैव विभागं रूपमैश्वरम्**  

**वक्ष्येकल्पानुसारेण मन्वंतरश**

**तानुगम्॥२॥**

**आसीत्तमोमयं सर्वमप्रज्ञानमलक्षणम्॥  
तत्रचैकोमहानासीद्रुद्रः परमकारणम्॥३॥**

**आत्मनास्वयमात्मानं संचिन्त्यभगवान्विभुः॥  
मनःसंसृजते पूर्वमहंकारं च पृष्ठतः॥४॥**

**अहंकारात्प्रजानातिमहाभूतानिपंचच॥  
अष्टौप्रकृतयः प्रोक्ताविकाराश्चैवषोडश॥५॥**

**शब्दःस्पर्शश्वरूपं च रसोगंधस्तथैव च॥  
प्राणोऽपानः समानश्चोदानव्यानौतथैव च॥६॥**

**सत्वं रजस्तमश्चैव गुणाः प्रोक्तास्तुते त्रयः॥  
तस्माद्भगवतो ब्रह्मातस्माद्विष्णुरजायत॥७॥**

**ब्रह्मविष्णुमोहनार्थंततः शंभुस्तुतेजसा॥  
अशरीरोवासुदेवोह्यनुत्पत्तिरयोनिजः॥८॥**

**व्यामोहयित्वा तत्सर्वं तेजसा मोहयज्जगत्॥  
तस्मात्परतरं नास्तितस्मात्परतरंनहि॥९॥**

**ब्रह्माविष्णुश्चद्वावे ताबुद्भूतौ भगवत्सुतौ॥  
कल्पेकल्प तु तत्सर्वं सृजतेऽसौजनं जगत्॥१०॥**

**उपसंहरतेचैव नानाभूतानि सर्वशः॥  
द्वासप्ततियुगान्येव मन्वंतर इतिस्मृतः॥११॥**

**चतुर्दशतुतान्येवं कल्पमेवं विधीयते॥  
दिनैकं ब्रह्मणः प्रोक्तं निशिकल्पस्तथोच्यते॥१२॥**

**एवं मासं च वर्षं च तथाचाष्टशतं द्विजाः॥  
एवं बुद्धीन्द्रियस्यास्य विष्णोश्च निमिषःस्मृतः॥१३॥**

**ब्रह्मादिस्तं वपर्यंतंनिमेषश्चध्रुवस्यवै॥  
निमेषजीवनं सर्वं सर्वलोक चराचरम्॥१४॥**

**भूर्लोकोऽथभुवर्लोकः स्वर्लोकश्च प्रकीर्तितः॥  
जनस्तपश्चसत्यं च ब्रह्मलोकश्चसप्तमः॥१५॥**

**पातालाद्वितलं तद्धिअतलंतलमेव च॥  
पंचमं विद्धिसुतलमतलं सप्तकं स्मृतम्॥१६॥**

**एतेषु सप्तविख्याताअधःपातालवासिनः॥  
तेषामादौचमध्येच अंते रुद्रः प्रकीर्तितः॥१७॥**

**ग्रसतेजायते लोकान्क्रीडार्थं तु महेश्वरः॥  
ब्रह्मलोकपरीप्सूनांगतिरूर्ध्वं प्रकीर्तिता॥१८॥**

**पृथिवीं चांतरिक्षं च दिशश्चविदिशस्तथा॥  
समुद्राणां गिरीणां च अधस्तिर्यक्प्रसंख्यया॥१९॥**

**समुद्राणां च विस्तारं प्रमाणं च ततः शृणु॥  
स्थावराणां च शैलानां देवानां च दिवौकसाम्॥२०॥**

**चतुष्पदानां द्विपदांतथा धर्मैकभाषिणाम्॥  
सहस्रगुणमाख्यातं स्थावराणां प्रकीर्तितम्॥२१॥**

**सहस्रगुणशीलाश्चइत्याह भगवान्मुनिः॥  
ऋषिस्तुप्रथमं कुर्वन्प्रकृतिनाम नामतः॥२२॥**

**तस्या ब्रह्माप्रकृत्यास्तु उत्पन्नः सहविष्णुना॥  
तस्माद्बुद्ध्याप्रकुरुते सृष्टिंनैमित्तिकीं द्विजाः॥२३॥**

**तस्मात्स्वयं भुवोब्रह्माब्राह्मणान्समकल्पयत्॥  
पादहीनान्क्षत्रियांश्च तस्माद्धीनांस्तु वैश्यकान्॥२४॥**

**चतुर्थपादहीनांश्च आचारेषु वहिष्कृतान्॥  
पृथिवीं चांतरिक्षं च दिशश्चैवाप्यकल्पयत्॥२५॥**

**लोकालोकस्य संस्थाचद्वीपानामुदधेस्तथा॥  
सरितांसागराणां च तीर्थान्यायतनानि च॥२६॥**

**मेघस्तनितनिर्घोष रोहितेंद्रधनूंषि च॥  
उल्कानिर्घातकेतूंश्चज्योतींष्यायतनानिच॥२७॥**

**उत्पन्नं तस्य देहेषुभूयः कालेनपीडयेत्॥२८॥**

** इति श्रीभविष्ये महापुराणे मध्यमपर्वणि प्रथमभागेद्वितीयोऽध्यायः॥२॥॥छ॥**

**॥सुतउवाच॥**

**ध्रुवादूर्ध्वं महर्लोकः कोटियोजन विस्तरः॥  
कल्पाधिकरणं तस्य संस्थिताद्विजपुंगवाः॥१॥**

**जनलोको महर्लोकात्तथा कोटिद्वयात्मकः॥  
सनंदनादयस्तत्र संस्थिताब्रह्मणः सुताः॥२॥**

**जनलोकात्तपोलोकः कोटित्रय समन्वितः॥  
विराजं ते तु देवावैस्थितादाहविवर्जिताः॥३॥**

**प्राजापत्यात्तुभूर्लोकः कोटिषट्केनसंयुतः॥  
सनत्कुमारकस्तत्र ब्रह्मलोक स्तुसंस्मृतः॥४॥**

**तत्रलोकेगुरुर्ब्रह्माविश्वात्माविश्वतोमुखः॥  
आस्तेयद्योगिभिः पीत्वायोगंमृत्योः परंगतम्॥५॥**

**गायंतियतयोगाथाह्यास्तिकाब्रह्मवादिनः॥  
योगिनस्तापकाः सिद्धाजापकाः परमेष्ठिनम्॥६॥**

**द्वारं तु योगिनामेकं गच्छतां परमं पदम्॥  
तत्रगत्वा न शोचंति सविष्णुः सच शंकरः॥७॥**

**सूर्यकोटिप्रतीकाशं पुरंतस्यदुरापदम्॥  
नमेवर्णयितुं शक्यं ज्वालामाला समाकुलम्॥८॥**

**तत्रनारायणस्यापिभवनं ब्रह्मणः पुरे॥  
शेषेतस्यहरिः श्रीमान्मायासहचरः परः॥९॥**

**सविष्णुर्लौककथितः पुनरावृत्तिवर्जितः॥  
प्रयांति च महात्मानो येप्रपन्नाजनार्दनम्॥१०॥**

**ऊर्ध्वं ब्रह्मासनात्पूर्वं परंज्योतिर्मयं शुभम्॥  
वह्निना उपरिक्षिप्तं तत्रास्ते भगवान्भवः॥११॥**

**देव्यासहमहादेवश्चिंत्यमानोमनीषिभिः॥  
योगिभिः शतसाहस्रैर्वृतै कत्वैश्चसंवृतः॥१२॥**

**तत्र तेयांति नियताद्विजावैब्रह्मवादिनः॥  
महादेव परेशानास्तापसा ब्रह्मवादिनः॥१३॥**

**निर्ममानिरहंकाराः कामक्रोधविवर्जिताः॥  
द्रक्ष्यंतिब्रह्मणायुक्तारुद्रलोकः सवैस्मृतः॥१४॥**

**एतेसप्तमहर्लोकाः पृथिव्यां परिकीर्तिताः॥  
महीतलादयश्चाधः पातालाः संतिवैद्विजाः॥१५॥**

**महातलं हैमतलंसर्ववर्णो पशोभितम्॥  
प्रासादैर्विविधैः शुभ्रैर्देवतायतनैर्युतम्॥१६॥**

**अनंतेन समायुक्तं मुचुकुंदेन धीमता॥  
नृपेणवलिनाचैव पातालं स्वर्गवासिना॥१७॥**

**शैलंरसातलंविप्राः शांकरं हिरसातलम्॥  
पीतं सुतलमित्युक्तं वितलं विद्रुमप्रभम्॥१८॥**

**सितंहिवितलं प्रोक्तं तलंचैव सितेतरम्॥  
सुवर्णेन मुनिश्रेष्ठास्तथा वा सुकिनाशुभम्॥१९॥**

**रसातलमितिख्यातं सर्वशोभासमन्वितम्॥  
वैनतेयादिभिश्चैव कालनेमिपुरोगमैः॥२०॥**

**शंकुकर्णेन संभिन्नं तथानमुचिपूर्वकम्॥  
तथान्यैर्विवि**

**धैर्नागैस्तलं चैव सुशोभनम्॥२१॥**

**तेषामधस्तान्नरकारौरवाद्याश्च कोटयः॥  
पापिनस्तेषु पात्यंतेन तेऽवनमितुंक्षमाः॥२२॥**

**पातालानामधश्चांतेशेषाख्यावैष्णवीतनुः॥  
कालाग्निरुद्रयोगात्मानारसिंहोऽपिमाधवः॥२३॥**

**योऽनंतः पठ्यते देवो नागरूपी जनार्दनः॥  
तथाधारमिदं सर्वं सकलाग्निमुपाश्रितः॥२४॥**

**तमाविश्य महायोगी कालस्तद्वद्नानलः॥  
विषज्वालासमोऽनंतो जगत्संहरतिस्वयम्॥२५॥**

**तामसीशांभवीमूर्तिः कालात्मापरमेश्वरः॥  
सएव गर्भमाश्रित्य प्रकाशयतिनित्यशः॥२६॥**

** इति श्रीभविष्ये महापुराणे मध्यमपर्वणि प्रथमभागे पातालवर्णनं नाम तृतीयोऽध्यायः॥३॥छ॥**

**॥सूत उवाच॥॥**

**एतद्ब्रह्मांड माख्यातं चतुर्विध विधंमहत्॥**  

**अतःपरं प्रवक्ष्यामि भूर्लोकस्य विनिर्णयम्॥१॥**

**तद्द्वीपप्रधानोजंबुः प्लक्षः शाल्मल एव च॥  
कुशः क्रौंचश्च शाकश्च पुष्करश्चैव सप्तमः॥२॥**

**एतेसप्तमहाद्वीपाः समुदैः सप्तभिर्वृताः॥  
द्वीपा द्द्वीपोमहान्युक्तः सागरादपिसागरः॥३॥**

**क्षीरोदेक्षुरसोदश्च क्षारोदश्च वृतोदकः॥  
दध्योदःक्षीरसलिलोजलोदश्चेति सागराः॥४॥**

**पंचाशत्कोटिविस्तीर्णासमुद्रवलयास्मृता॥  
द्वीपैश्च सप्ताभिर्युक्ता योजनानांसमानतः॥५॥**

**जंबुद्वीपः समंतानां द्वीपानां मध्यतः शुभः॥  
तस्यमध्ये महामेरुर्विश्रुतः कनकप्रभः॥६॥**

**चतुराशीतिसाहस्रयोजनैरस्य चोच्छ्रयः॥  
प्रविष्टः षोडशाधस्ताद्द्वात्रिं शन्मूर्ध्निविष्कृतः॥७॥**

**मूलेषोडशसाहस्रं विस्तारस्तस्य सर्वतः॥  
भूप्रमुख्यश्च शैलोऽसौकलिकात्वेन संस्थितः॥८॥**

**हिमवान्हिमकूटश्चा निषधस्तस्यदक्षिणे॥  
नीलः श्वेतश्चशृंगीच उत्तरेवर्षपर्वतः॥९॥**

**लक्षप्रमाणौ द्वौमध्ये दशहीनास्तथापरे॥  
सहस्रद्वितयं दीर्घास्तावद्विस्तारिणश्च ते॥१०॥**

**भारतं दक्षिणं वर्षं ततः किंपुरुषं स्मृतम्॥  
हरिवर्षं तथैवान्यन्मेरो र्दक्षिणतोद्विजाः॥११॥**

**चंपकंचोत्तरवर्षं तथैवाश्व हिरण्मयम्॥  
उत्तराः कुरवश्चैव यथैते भारतास्तथा॥१२॥**

**नवसाहस्रमेकैकमेतेषां द्विजसत्तमाः॥  
इलावृतश्च तन्मध्ये तन्मध्येमेरुरुच्छ्रितः॥१३॥**

**मेरोश्चतुर्दिशस्तत्र नवसाहस्राविष्कृतम्॥  
इलावृतं महाभागाश्चत्वारस्तत्र पर्वताः॥१४॥**

**विष्कंभारचिता मेरोर्योजनायु तमुच्छ्रिताः॥  
पूर्वेणयंदरोनाम दक्षिणे गंधमादनः॥१५॥**

**विपुलः पश्चिमे भागे सुपार्श्वश्चोत्तरेस्थितः॥  
कदंवेष्वेषुनद्य पिप्पलोवटएव च॥१६॥**

**जंबूद्वीपस्य साजंबूर्नामहेतोर्महर्षयः॥  
महागजप्रमाणानि जंबून्यस्य फलानि च॥१७॥**

**पतंति भूभृतः पृष्ठेशीर्यमाणानि सर्वशः॥  
रसेन चैव प्रख्याता तस्य जं**

**बुनदी इति॥१८॥**

**सरित्तुवर्तते सापिपीयतेतत्र वासिभिः॥  
नखेदोनच दौर्गंध्यंनजरानेंद्रिय क्षयः॥१९॥**

**उत्पन्नाः स्वच्छमनसोनरास्तत्र भवन्तिवै॥  
तीरसूत्रं समंप्राप्यवायुनाच विशोषितम्॥२०॥**

**जांबूनदाख्यं भवति सुवर्णं सिद्धभूषणम्॥  
भद्राह्वः पार्श्वतोमेरोः केतुमालशच् पश्चिमे॥२१॥**

**वर्षेद्वेतुमुनिश्रेष्ठास्त योर्मध्येइलावृतम्॥  
मेरोरुपरिविप्रेंद्राब्रह्मणः स्थानमुत्तमम्॥२२॥**

**तदूर्ध्वेवासवस्थानं तदूर्ध्वेशंकरस्य च॥  
तदूर्ध्वेवैष्णवं लोकं दुर्गालोकं तदूर्ध्वतः॥२३॥**

**ज्योतिर्मयं परंस्थानं निराकारं हिरण्मयम्॥  
भक्तस्थानं तदूर्ध्वेचदेवोहिभगवाव्रविः॥२४॥**

**ज्योतिश्चक्रस्थितः शुद्धोनिश्चलः परमेश्वरः॥  
राशिचक्रेच भ्रमतिमेरोरुपरिसत्तमाः॥२५॥**

**विंबषट्केद्रिनाभौचरथचक्रं दिवानिशम्॥  
वातरज्जुनिबंधेन ध्रुवाधारेप्रतिष्ठितः॥२६॥**

**दिक्पालाद्या ग्रहास्तत्र दक्षिणादुत्तरायणम्॥  
प्रतिमासंगतः पंथाह्नासवृद्धि दिनक्षयः॥२७॥**

**रविणालं घितोमास श्चांद्रःख्यातोमलिम्लुचः॥  
द्वादशे भगवान् सूर्येप्रत्यहं भक्तसेवके॥२८॥**

**कृत्वात्रिषुत्व होरात्रं तारामयगतंविभुम्॥  
यामेयामेचोदयश्च देशेदेशेचशर्वरी॥२९॥**

**दिवाचरतियः सूर्योरात्रौचरतिचन्द्रमाः॥  
नक्षत्राणिदिवारात्रौ सूर्यचक्रेप्रतिष्ठितम्॥३०॥**

**देशान्नंचावगमनं यत्र तस्मादिवाभवत्॥  
यत्र चंद्रक्षयो भवति यत्र सूर्यः प्रवर्तते॥३१॥**

**दिवारात्रिं विजानीयाज्ज्योतिश्चक्रेप्रतिष्ठितम्॥  
उदयास्तमनं नास्ति नक्षत्राणां विशेषतः॥३२॥**

**यन्नक्षत्रेचयोदेशः सतेपामुदयःस्मृतः॥  
तत्रास्तोजीव शुक्राणां सूर्यादीनां च सर्वशः॥३३॥**

**तदाकालेनियोक्तव्या भार्गवास्तादिकी क्रिया॥**  

**सूर्यः सोमोबुधश्चंद्रो भार्गवश्चैव शीघ्रकः॥३४॥**

**दक्षिणायनमास्थाय यदाचरतिरश्मिमान्॥  
तदासर्वग्रहाणां स सूर्योधस्तात्प्रसर्पति॥३५॥**

**विस्तीर्णमंडलं कृत्वा तस्योर्ध्वचरतेशशी॥  
नक्षत्रमंडलं कृत्स्नंसोमादूर्ध्वं प्रसर्पति॥३६॥**

**नक्षत्रेभ्यो बुधश्चोर्ध्वं बुधादूर्ध्वं भार्गवः॥  
चंद्रस्तुभार्गवादूर्ध्वं चद्रादूर्ध्वं शनैश्वरः॥३७॥**

**तस्माच्छनैश्चरादूर्ध्वं ततः सप्तर्षिमंडलम्॥  
ऋषीणां चैव सप्तानां ध्रुवश्चोर्ध्वं व्यवस्थितः॥३८॥**

**कालचक्रमयेचक्रे सूर्योभवतिसर्वदा॥  
राश्यर्द्धेषुगति र्यत्रतिथीनां च तिथौस्मृता॥३९॥**

**स्तंभतेचरतेशीघ्रंह्रासेचापिदिनक्षयः॥  
पादास्तंचापि शुक्रस्यमहास्तं तत्रदृश्यते॥४०॥**

**पादास्ते पक्षमात्रं स्यान्महास्तेयाममात्रकम्॥  
चक्रंपक्षार्धमासःस्यादतिचारोऽष्टवासरान्॥४१॥**

**नगण्यते देशभे**

**देनक्षत्रेण च गण्यते॥  
बालवृद्धस्तु शुक्रस्य देशस्थेवागणस्य च॥४२॥**

**बालवृद्धौक्षत्रियस्यन गण्येते सदा बुधैः॥  
पादादूर्ध्वं महास्तस्य वैश्यस्याद्विजसत्तमाः॥४३॥**

**शेषार्धं भार्गवास्तस्यशूद्राणामथगर्हितम्॥  
अभिचारे च चक्रेचनशूद्रस्य विधीयते॥४४॥**

**वर्जयेद्वासरान्सप्त इति चाथर्वणी श्रुतिः॥४५॥**

** इति श्रीभविष्ये महापुराणे मध्यमपर्वणि प्रथमभागेज्योतिश्चक्रे चतुर्थोऽध्यायः॥४॥४॥**

**॥सूतरवाच॥**

**त्र्याणामेववर्णानां जन्मतो ब्राह्मणः प्रभुः॥  
संसृष्टाब्राह्मणाः पूर्वं तपस्तप्त्वाद्विजोत्तमाः॥१॥**

**हव्यानामिहकव्यानां सर्वस्यापि च गुप्तये॥  
अश्नंतिच मुखेनास्य हव्यानित्रिदिवौकसः॥२॥**

**कव्यानि चैव पितरः किं भूतमधिकं ततः॥  
जन्मनाचोत्तमोऽयं च सर्वार्चाब्राह्मणोऽर्हति॥३॥**

**स्वकोयं ब्राह्मणो भुंक्ते विदधातिद्विजोत्तमाः॥  
त्रयाणामिह वर्णानां भावाभावायवैद्विजः॥४॥**

**भवेद्विप्रानसंदेहस्तुष्टो भावायवै भवेत्॥  
अभावायभवेत्क्रुद्धस्तस्मात्पूज्यः सदा हिसः॥५॥**

**गर्भाधानादिना चेहसंस्कारायस्यसत्तमाः॥  
चत्वारिंशत्तथाचाष्टौनिवृत्ताः शास्त्रतोद्विजाः॥६॥**

**सयातिब्रह्मणः स्थानं ब्राह्मणत्वेन संशयः॥  
संस्कारपूतं प्रथमं वेदपूतं द्वितीयकम्॥७॥**

**विद्यापूतं तृतीयंस्यात्तीर्थ पूतमनंतरम्॥  
क्षेत्रपूतं प्रविज्ञाप्यविपूतं पूजयेद्द्विजाः॥८॥**

**स्वर्गापवर्गफलदमन्यथा श्रमतामियात्॥  
पूतानां परमः पूतोगुरूणां परमोगुरुः॥९॥**

**सर्वसत्वान्वितो विप्रोनिर्मितो ब्रह्मणापुरा॥  
पूजयित्वाद्विजान्देवाःस्वर्गं भुजंति चाक्षयम् ॥१०॥**

**मनुष्याश्चापि देवत्वं स्वंस्वं राज्यं समंजसाः॥  
यस्यविप्राःप्रसीदंति तस्यविष्णुः प्रसीदति॥११॥**

**तस्माद्ब्राह्मण पूजायां विष्णुस्तुष्यति तत्क्षणात्॥  
तस्माद्विष्णुमुखाद्विप्रः समुद्भूतः पुराद्विजाः॥१२॥**

**वेदास्तत्रैवसंजाताः सृष्टिसंसारहेतवे॥  
तस्माद्विप्रमुखेवेदाश्चार्पिताः पुरुषेणहि॥१३॥**

**पूजार्थं ब्रह्मलोकानां सर्वज्ञानार्थतो ध्रुवम्॥  
पितृयज्ञ विवाहेषु वह्निकार्येषु शांतिषु॥१४॥**

**प्रशस्ताब्राह्मणानित्यं सर्वस्वस्त्ययनेषु च॥  
देवाभुंजंति हव्यानिवलिप्रेतादयोऽसुराः॥१५॥**

**पितरोहव्यकव्यानिविप्रस्यैव मुखाद्ध्रुवम्॥  
देवेभ्यश्च पितृभ्यश्चयो दद्याद्यज्ञकर्मसु॥१६॥**

**दानं होमं बलिं चैव विनाविप्रेण निष्फलम्॥  
विनाविप्रं च यद्धर्मंप्रयासफलमात्रकम्॥१७॥**

**भुंजतेचासुरास्तत्र प्रेताभूताश्चराक्षसाः॥  
तस्माद्ब्राह्मण माहूयतेषु पूजां चकारयेत्॥१८॥**

**काले देशेचपात्रेचलक्षकोटिगुणं भवेत्॥  
श्रद्धया च द्विजं दृष्ट्वा प्रकुर्यादभिवादनम्॥१९॥**

**दीर्घायुस्तस्यवाक्येन चिरजीवी भवेन्नरः॥  
अन**

**भिवादिनां विप्रेद्वेषाद श्रद्धयापि च॥२०॥**

**आयुः क्षीणं भवेत्पुंसां भूमिनाशश्च दुर्गतिः॥  
आयुर्वृद्धिर्यशोर्वृद्धिर्वृद्धिर्विद्याधनस्य च॥२१॥**

**पूजयित्वा द्विजश्रेष्ठान् भवेन्नास्त्यत्रसंशयः॥  
नविप्रपादोदककर्दमानिन वेदशास्त्र प्रतिघोषितानि॥२२॥**

**स्वाहास्वधास्वस्तिविवर्जितानिश्मशानतुल्यानि गृहाणितानि॥  
षड्विंशतिदोषमाहुर्नरानरकभरिवः॥२३॥**

**विमुक्त्वैववसेत्तीर्थे ग्रामेवापत्तनेवसेत्॥  
तेस्वर्गेपितृलोके च ब्रह्मलोकेष्व वस्थिताः॥२४॥**

**अन्यथानवसेद्वासस्तस्मात्स्तेयीन पालयेत्॥  
अधर्मोविषमश्चैव पशुश्चपिशुनस्तथा॥२५॥**

**पापिष्ठोनष्टकष्टश्च रुष्टोदुष्टश्च दुष्टकः॥  
हृष्टः कुंठश्च[^802]अंधश्चकाणश्चैव तथापरः॥२६॥**

[^802]: "कुब्जः - इ०पा० ।"

**चंडःखंडश्चवक्ताच दत्तस्यापहरस्तथा॥  
नीचःखलश्चवाचालः कदर्यश्चपलस्तथा॥२७॥**

**मलीमसश्चते दोषाः षड्विंशतिरमीमताः॥  
एतेषांचापि विप्रेंद्राः पंचाशीतिर्निगद्यते॥२८॥**

**शृणुध्वं द्विजशार्दूलाः शास्त्रेस्मिन्ब्रुवतः क्रमात्॥  
अधमऽत्र त्रिधाविद्याद्विषमः स्याद्द्विधोचितः॥२९॥**

**पशुश्चतुर्विधश्चैव कृपणो पिहिवैद्विधा॥  
द्विधाचापिचपापिष्ठो नष्टःसप्तविधः स्मृतः॥३०॥**

**कष्टःस्यात्पंचधाज्ञेयोरुष्टोपिस्याद्द्विधाभवेत्॥  
दुष्टःस्यात्षड्विधोज्ञेयः पुष्टश्चैव भवेद्द्विधा॥३१॥**

**हृष्टश्वचाष्टविधः प्रोक्तः कुंठश्चैवत्रिधोदितः॥  
अंधःकाणश्चतौद्वौद्वौस्याद्वैचसगुणोऽगुणः॥३२॥**

**द्वौचंडौचपलश्चैकावंड चंडौद्विगुर्भवेत्॥  
दंडपंडौतथाज्ञेयौखलनी चौचतुर्द्वयम्॥३३॥**

**वाचालश्च कदर्यश्च क्रमात्रिभिरुदाहृतः॥  
कदर्यश्च पलश्चैव तथाज्ञेयो मलीमसः॥३४॥**

**द्वावेकौचतुरश्चैव स्तेयीचैकविधोभवेत्॥  
पृथग्लक्षणमेतेषां शृणुध्वंद्विजसत्तमाः॥३५॥**

**सम्यग्यस्य परिज्ञानं नरोदेवत्वमाप्नुयात्॥  
उपानहच्छत्र धारीगुरुदेवाग्रतश्चरन्॥३६॥**

**उच्चासनंगुरोरग्रेतीर्थयात्रां करोतियः॥  
यानमारुह्यविप्रेंद्राः सोप्येकत्राधमोमतः॥३७॥**

**निमज्ज्यतीर्थेविधिवद्ग्राम्य धर्मेण वर्तयन्॥  
द्वितीयश्चाधमः प्रोक्तोनिंदितः परिकीर्तितः॥३८॥**

**वाक्चैवमधुराश्लक्ष्णाहृदिहालाहलंविषम्॥  
वदत्यन्यत्करोत्यन्यद्द्वावेतौविषमौस्मृतौ॥३९॥**

**मोक्षचिंतामतिक्रम्ययोऽन्यचिंता परिश्रमः॥  
हरिसेवाविहीनो यः स पशुर्योनितः पशुः॥४०॥**

**प्रयागेविद्यमानेऽपियोऽन्यत्रस्नानमाचरेत्॥  
दृष्टंदेवं परित्यज्य अदृष्टं भजतेतुयः॥४१॥**

**आयुष**  

**स्तुक्षयार्थाय शास्त्रेयमृषिसंमतः॥  
योगाभ्यासं ततोहित्वा तृतीयश्चाधमः पशुः॥४२॥**

**बहूनिपुस्तकानीह शास्त्राणि विविधानि च॥  
तस्य सारंनजानातिस एव जंबुकः पशुः॥४३॥**

**बलेनच्छलछद्मेन उपायेन प्रबंधनम्॥  
सोऽपिस्यात्पिशुनःख्यातः प्रणयाद्वाद्वितीयकः॥४४॥**

**मधुरान्नं प्रतिष्ठाप्यदैवे पित्र्येच कर्मणि॥  
ग्लानंचापि चतिक्तान्नं यः प्रयच्छतिदुर्मतिः॥४५॥**

**कृपणःसतुविज्ञेयोन स्वर्गीनच मोक्षभाक्॥  
कुदाताचमुदाहीनः सक्रोधेनयजेत्तु यः॥४६॥**

**सएव कृपणः ख्यातः सर्वधर्मवहिष्कृतः॥  
अदोषेणशुभत्यागीशुभकायोपविक्रयी॥४७॥**

**पितृमातृगुरुत्यागीशौचाचार विवर्जितः॥  
पित्रोरग्रेसमश्नाति सपापिष्ठतमः स्मृतः॥४८॥**

**जीवत्पितृ परित्यक्तं सुतंसेवन्नवाक्वचित्॥  
द्वितीयस्तु सपापिष्ठोहोम लोपी तृतीयकः॥४९॥**

**साध्वाचारंचप्रच्छाद्य सेवनंचापि दर्शयेत्॥  
सनष्टइति विज्ञेयः क्रयक्रीतं चमैथुनम्॥५०॥**

**जीवेद्देवलवृत्तिः स्याद्भार्याविपणजीवकः॥  
कन्याशुल्केन जीवेद्वास्त्रीधनेन चवाक्वचित्॥५१॥**

**षडेवनष्टाः शास्त्रे च न स्वर्गमोक्षभागिनः॥  
सदाक्रुद्धं मनोयस्यहीनंदृष्ट्वा प्रकोपवान्॥५२॥**

**भृकुटीकुटिलः क्रुद्धोरुष्टः पंचविधोदितः॥  
अकार्येभ्रमतेनित्यं धर्मार्थेन व्यवस्थितः॥५३॥**

**निद्रालुर्व्यसनासक्तोमद्यपः स्त्रीनिषेवकः॥  
दुष्टैः सहसदालापः सदुष्टः सप्तधास्मृतः॥५४॥**

**एकाकीमिष्टमश्नातिवंचकः साधुनिंदकः॥  
यथासूकरः पुष्टः स्यात्तथापुष्टः प्रकीर्तितः॥५५॥**

**निगमागम तंत्राणिनाध्यापयतियोद्विजः॥  
न शृणोति च पापात्मासदुष्टइतिचोच्यते॥५६॥**

**श्रुतिःस्मृतिश्च विप्राणांनयनेद्वे विनिर्मिते॥  
एकेनविकलः काणोद्वाभ्यामंधः प्रकीर्तितः॥५७॥**

**विवादः सोदरैः सार्धंपित्रोरप्रियकृद्वदेत्॥  
द्विजाधमः सविज्ञेयः सचंडः शास्त्रनिंदितः॥५८॥**

**पिशुनोराजगामीचशूद्र सेवक एव च॥  
शूद्रांगनागमोंविप्रः सचंडश्च द्विजाधमः॥५९॥**

**पक्वान्नं शूद्रगेहे चयोभुंक्तेसकृदेव वा॥  
पंचरात्रं शुद्रगेहे निवासी चंड उच्यते॥६०॥**

**अष्टकुष्ठान्वितः कुष्ठीत्रिकुष्ठी शास्त्रनिंदितः॥  
एतैः सहसदालापः सभवेत्तत्समोऽधमः॥६१॥**

**कीटवद्भ्रमणं यस्य कुव्यापारीकुपंडितः॥  
अज्ञानाच्च वदेद्धर्ममग्रवृत्तिः प्रधावति॥६२॥**

**अविमुक्तं परित्यज्ययोऽन्यदेशेवसेच्चिरम्॥  
सद्विधाशुकरपशुर्निंदितः सिद्धसंमतः॥६३॥**

**कपोलेनहिसंयुक्तो भ्रुकुटीकुटिलाननः॥  
नृपवद्दंडयेद्यस्तुसदंडः समुदाहृतः॥६४॥**

**ब्रह्मस्वहरणं कृत्वानृपदेव स्वमेव च॥  
धनेन तेनइतरं देवंवा ब्राह्मणानपि॥६५॥**

**संतर्पयतियोऽश्नाति यः प्रयच्छतिवा क्व**

**चित्॥  
सखरश्च पशुश्रेष्ठः सर्ववेदेषु निंदितः॥६६॥**

**अक्षराभ्यासनिरतः पठ्यते नच बुध्यते॥  
पदशास्त्रपरित्यक्तः सपशुः स्यान्नसंशयः॥६७॥**

**वदत्यन्यत्करोत्यन्यद्गुरुदेवायतोयतः॥  
सनीच इति विज्ञेयो ह्यनाचारस्तथा परः॥६८॥**

**षडुणालंकृतेः साधोर्दोषान्मृगयतेखलः॥  
वनेपुष्पफलाकीर्णेशलभः कंटकानिव॥६९॥**

**दैवेनचविहीनोयः कुसंभाषांवदेत्तुयः॥  
सवाचाल इति ख्यातोह्यन पत्रप संयुतः॥७०॥**

**चांडालैः सहआलापः पक्षिणांपोषणेरतः॥  
मार्जारैश्चापि संभुंक्तेयत्कृत्यंमर्कटोदितम्॥७१॥**

**तृणच्छेदीलोष्टमर्दीवृथामांसाशनश्चयः॥  
चपलः सतुविज्ञेयः परभार्यस्तथापरः॥७२॥**

**स्नेहोद्वर्तनहीनोयोगंध चंदन वर्जितः॥  
नित्यक्रियासुमेधावीनित्यं सचमलीमसः॥७३॥**

**अन्यायेनगृहं विद्यादन्यायेनगृहं धनम्॥  
शास्त्रादन्यद्गृहं मंत्रं सस्तेयीब्रह्मघातकः॥७४॥**

**देवपुस्तकरत्नानां मणिमुक्ताश्वमेवच॥  
गोभूमि स्वर्णहरणःसस्तेयीतिनिगद्यते॥७५॥**

**देवोऽपिभावयेत्पश्चान्मानुषोऽपिनसंशयः॥  
अन्योन्यभावनाकार्यासस्तेयीयोन भावयेत्॥७६॥**

**गुरोः प्रसादाज्जयतिपित्रोश्चापिप्रसादतः॥  
करोतिचयथार्हं च सचस्वर्गे महीयते॥७७॥**

**नपोषयतिदुष्टात्मासस्तेयीचापरः स्मृतः॥  
उपकारि जनंप्राप्यनकरोति परिष्क्रियाम्॥७८॥**

**स तस्य नरकेशेतेशोणिते च पतत्यथः॥  
सर्वेषां च सवर्णानां धर्मतोब्राह्मणः प्रभुः॥७९॥**

**पृथिवीपालकोराजाधर्मचक्षुरुदाहृतः॥  
प्रजापतेर्मुखोद्भूतोहोरातं त्रेयथोदितः॥८०॥**

**तद्विदोगणनाभिज्ञा अन्यविप्राः प्रचक्षते॥  
गंगाहीनं हतं देशं विप्रहीनायथाक्रिया॥८१॥**

**होराज्ञप्तिविहीनोयोदेशोऽसौविप्लवप्लवः॥  
अप्रदीपा यथारात्रिरनादित्यं यथानभः॥८२॥**

**तथाऽसांवत्सरोराजाभ्रमत्यं धइवाध्वनि॥  
स्थापयेद्धर्मतोविप्रंभावयेत्कर्मवृद्धये॥८३॥**

**श्मश्रुयुक्तोद्विजः पूज्यः सूर्यो विप्रस्तुश्मश्रुलः॥  
प्रत्यक्प्रदर्शनात्पुण्यं त्रिदिनं कल्मषापहम्॥८४॥**

**दर्शनेव्रात्यविप्रस्य सूर्यं दृष्ट्वाविशुध्यति॥  
नव्रात्यत्वं सूर्यविप्रेपूजयेद्यज्ञसिद्धये॥८५॥**

**ज्योतिर्वेदस्याधिकारः सूर्यविप्रस्यवैद्विजाः॥**  

**जातिभेदाश्च चत्वारो भोजकः कथितस्तथा॥८६॥**

**शिवविप्रः सूर्यविप्रश्चतुर्धापरिपठ्यते॥  
कथितोमध्यमस्तेषां सूर्यविप्रस्तथोत्तमः॥८७॥**

**शिवलिंगार्चनरतः शिवविप्रस्तु निंदितः॥  
सूर्यविप्रस्यविप्रस्यवैद्यस्यचनृपस्यच॥८८॥**

**प्रवासयेदक्षतेनसपुत्रपशुबांधवः॥  
अवध्यः सर्वलोकेषुराजाराज्येनपालयेत्॥८९॥**

**वसुभिर्वस्त्रगंधाद्यैर्माल्यैश्चविविधैरपि॥  
देशचक्रविदः**

**पूज्याहोराचक्रविदः पराः॥९०॥**

**सूर्यचक्रविदः पूज्यानावमन्येत्कथंचन॥  
सिद्धवृद्धिं च धनर्द्धिंचयइच्छेदायुपासमम्॥९१॥**

**गणविप्रसमः पूज्योदैवज्ञः समुदाहृतः॥  
जातेवाले निरूप्येचलग्नग्रहनिरूपणम्॥९२॥**

**संस्थानं सूर्यविप्रोयः सूर्यविप्रस्यसत्तमाः॥  
द्विमात्रिकां समभ्यस्य सर्ववेदफलं लभेत्॥९३॥**

** इति श्रीभविष्ये महापुराणे मध्यमपर्वणि प्रथमभागे पंचमोऽध्यायः॥५॥छ॥**

**॥सूत उवाच॥॥**

**चतुर्णामपि वर्णानां नान्योर्वधुः प्रचक्षते॥  
पित्रादृतेद्विजश्रेष्ठा इतीयंनैगमीस्मृतिः॥१॥**

**त्रयोऽपिगुरवः श्रेष्ठास्तस्मान्मातापरोगुरुः॥  
येसोदराज्येष्ठश्रेष्ठा उत्तरोत्तरतोगुरुः॥२॥**

**द्वादश्यांतु अमावास्यामथवारविसंक्रमे॥  
वासांसि दक्षिणादेयामणिमुक्तायथारुचि॥३॥**

**अयनेविषुवेचैव चंद्रसूर्यग्रहेतथा॥  
प्राप्तेचापरपक्षेतु भोजयेच्चापिशक्तितः॥४॥**

**पश्चात्प्रबंधयेत्पादौ मंत्रेणानेन सत्तमाः॥  
विधिवद्वंदनादेव सर्वतीर्थं फलंलभेत्॥५॥**

**स्वर्गापवर्गप्रदमेकमाद्यं ब्रह्मस्वरूपंपितरंनमामि॥  
यतोजगत्पश्यतिचारुरूपं तं तर्पयामः सलिलैस्तिलैर्युतम्॥६॥**

**पितरोजनयंतीहपितरः पालयंतिच॥  
पितरोब्रह्मरूपाहितेभ्योनित्यं नमोनमः॥७॥**

**यस्माद्विजयते लोकस्तस्माद्धर्मः प्रवर्तते॥  
नमस्तुभ्यंपितः साक्षाद्ब्रह्मरूपनमोऽस्तुते॥८॥**

**याकुक्षिविवरेकृत्वास्वयं रक्षति सर्वतः॥  
नमामिजन नींदेवपिंरांप्रकृतिरूपिणीम्॥९॥**

**कृच्छ्रेणमहतादेवीधारितोऽहंपयोदधि॥  
त्वत्प्रसादाज्जगद्दृष्टं मातर्नित्यं नमोऽस्तुते॥१०॥**

**पृथिव्यां यानितीर्थानि सागरादीनि सर्वशः॥  
वसंतितत्रतां नौमि मातरंभूतिहेतवे॥११॥**

**गुरुदेवप्रसादेन लब्धविद्यं यशस्करम्॥  
शिवरूपनमस्तस्मै संसारार्णवसेतवे॥१२॥**

**वेदवेदांग शास्त्राणां तत्त्वं यत्रप्रतिष्ठितम्॥  
आधारः सर्वभूतानामग्र जन्मन्नमोऽस्तुते॥१३॥**

**ब्राह्मणोजगतां तीर्थं पावनंपरमं यतः॥  
भूदेवहरमेपापं विष्णुरूपिन्नमोऽस्तुते॥१४॥**

**पितामहं च प्रणमेत्सर्वादौमातरं गुरुम्॥  
मातामहंचतदनु आचार्यमथऋत्विजम्॥१५॥**

**मातृमंत्रैश्चप्रथमं प्रणमेद्भक्तिभावतः॥  
तथाग्रजस्तथाज्येष्ठः पितृव्योऽपिद्विजोत्तमाः॥१६॥**

**दृष्टादृष्टे च स गुरुर्गुरुर्माता तथा गुरुः॥  
दृष्टादृष्टस्तृतीयः स्यात्सूर्योऽग्निश्चंद्र एवच॥१७॥**

**मंत्रदाता गुरुःख्यातः सप्तमः परिकीर्तितः॥  
क भोजनगुरुः श्रेष्ठः स्वर्गापवर्गहेतुकः॥१८॥**

**दृष्टदेवं च योहित्वाअदृष्टं च निषेवते॥**  

**पापात्मापरमः सैकस्तिर्यग्योनिंचगच्छति॥१९॥**

**यथापिताज्येष्ठपिताकिनीयांश्च तथाद्विजाः॥  
ज्येष्ठोभ्राता पितृतुल्य मान्यः सत्कार भाग्यतः॥२०॥**

**आचार्योब्रह्मणोमूर्तिः पितामूर्तिः प्रजापतेः॥  
मातापृथिवीमूर्तिश्च भ्रातरोमूर्तिरात्मनः॥२१॥**

**पितामेरुर्वसिष्ठः स्याद्धर्ममूर्तिः सनातनः॥  
सचापि दृष्टदेवः स्यात्तदाज्ञां परिपालयेत्॥२२॥**

**पितामहंचपित्रग्रेहव्यकव्यैश्च तर्पयेत्॥  
सयातिब्रह्मणः स्थानं यस्मान्नावर्तते पुनः॥२३॥**

**तस्यपादोदकस्नानाद्गंगानार्हति केवलम्॥  
तथावलोकनात्तस्यज्योतिर्लिंगशतैश्चकिम्॥२४॥**

**द्वात्रिंशत्कुंडकशिलास्पर्शने यादृशं फलम्॥  
तादृशं कोटिगुणितं पितामहप्रदक्षिणे॥२५॥**

**शतमातृवरिष्ठाश्चपितामह्याश्चपोषणे॥  
गुणास्तद्दर्शनेविप्राः संसारेन पुनर्विशेत्॥२६॥**

** इति श्रीभविष्ये महापुराणे मध्यमपर्वणि प्रथमभागेगुरुगुणवर्णनं नाम षष्टोध्यायः॥६॥**

**॥सूत उवाच॥**

**समाख्यामीहविप्रद्रा इतिहासं पुरातनम्॥  
श्रवणेपिचधर्मात्माश्रूयतां यन्मयापुरा॥१॥**

**पृष्टोवाचमहातेजाविरिंचोभगवान्प्रभुः॥  
हंत ते कथयाम्येषपुराणश्रवणेविधिम्॥२॥**

**इतिहासपुराणानि श्रुत्वाभक्त्याद्विजोत्तमाः॥  
मुच्यते सर्वपापेभ्योब्रह्महत्याशतं च यत्॥३॥**

**सायंप्रातस्तथारात्रौ शुचिर्भूत्वा शृणोतियः॥  
तस्यविष्णुस्तथाब्रह्मातुष्यतेशंकरस्तथा॥४॥**

**प्रत्यूषे भगवान्ब्रह्मादिनांतेतुष्यतेहरिः॥  
महादेवस्तथारात्रौ शृण्वतां पठतांनृणाम्॥५॥**

**शुक्लवस्त्रधरश्चैव चैलाजिनकुशोत्तरः॥  
प्रदक्षिणत्रयं कुर्याद्यस्तस्मिन्देवतागुरौ॥६॥**

**नात्युछ्रितं नातिनीचंस्वासनं भजते ततः॥  
दिक्पतिभ्योनमस्कृरत्यॐकाराधिष्ठितानपि॥७॥**

**पुस्तकं धर्मशास्त्रस्यधर्माधिष्ठानशाश्वतम्॥  
आगमानां शिवदेवस्तंत्रादीनां च शारदा ॥८॥**

**जामलानांगणपतिर्डामराणांशतक्रतुः॥  
नारायणोभारतस्यतथारामायणस्यच॥९॥**

**वासुदेवोभवेद्देवः सप्तानां शृणुसत्तमाः॥  
आदित्योवासुदेवश्च माधवोरामकेशवौ॥१०॥**

**वनमालीमहादेवः सप्तानां सप्तपर्वणि॥  
विष्णुधर्मादिकानां च शिवाज्ञेयः सनातनः॥११॥**

**अथचादिपुराणस्यविरिंचिःपरिकीर्तितः॥  
शुद्धौदनंयवक्षीरं च पायसं कृसरं तथा॥१२॥**

**कृसरान्नं च वादद्यात्क्रमाद्वलिगणंविदुः॥  
शालिभक्तं सगोधूमंतिलाक्षतविमिश्रितम्॥१३॥**

**गव्यंच सफलंचैव देवायास्यमिदंवलिः॥  
पृथक्पृथक्चैवकांस्येविन्यसेद्दिक्षुमध्यतः॥१४॥**

**पठेच्चापिविधानेनसयागः षाण्मयः परः॥  
शीतोदकं मधुक्षीरं सितेक्ष्वोश्चरसंगुडम्॥१५॥**

**सगर्भश्चपरोज्ञेयः षाण्मयश्चापरोवलिः॥  
शालितंडुलप्रस्थंतुतदर्धंवातदर्धकम् ॥१६॥**

**क्षीरेणापिचसंभक्तंयवक्षीरमिदंस्मृतम्॥  
क्षीरं भागाष्टकं ग्राह्यं सप्तभागेन संस्थितिः॥१७॥**

**हैमंतिकंसिताख्यंच तांडुलं प्रपचेच्चरुम्॥  
अशीतिपलमानेन सिद्धमासादयेत्ततः॥१८॥**

**भागार्धेनददेत्पश्चान्माक्षिकंवासितामपि॥  
गुडमिश्रेणयोदद्यात्संपर्कोजायतेक्वचित्॥१९॥**

**संपर्कोमाक्षिकस्यापि दद्यादिक्षुरसंबुधः॥  
गृहीत्वायाचकः शुद्धः शृणुतद्विजसत्तमाः॥२०॥**

**शृणुतेवाधीयानोयोदद्याद्धस्ते च पुस्तकम्॥  
समुत्थायचगृह्णीयात्प्रणम्य विनिवेदयेत्॥२१॥**

**पूर्वस्थः श्रावकोविप्रोविख्यातस्तस्यदक्षिणे॥  
पश्चिमाशामुखेनैव तर्जन्यांगुष्ठयासह॥२२॥**

**प्रस्तरेणापिहस्ते नविन्यासः पंडितैः सदा॥  
इतोन्यथान कर्तव्यःकृत्वान्यासमथाप्नुयात्॥२३॥**

**असकृद्विन्यसेद्विप्राः पावमानींजलेजपेत्॥  
वेदांतागमवेदांतविधिरेषस्मृतोबुधैः॥२४॥**

**यमदिक्सं मुखेश्रोतावाचकश्चोत्तरामुखः॥  
पुराणभारताख्यान एषवैकथितोविधिः॥२५॥**

**वैपरीत्येन विधिनाविज्ञेयाद्विजसत्तमाः॥  
रामायणेधर्म शास्त्रेहरिवंशे च सत्तमाः॥२६॥**

**इतोऽन्यथायातुधानाः प्रलुंपंतिफलंयतः॥  
तस्माद्विधिविधानेन शृणुयादथवा पठेत्॥२७॥**

**श्रुत्वाप्रतिपुण्यविद्यांयोऽश्नीयान्मांसमेवतु॥  
सयातिगार्दभीं योनिं यदिमैथुनिनः क्वचित्॥२८॥**

**यदिदेवालयेतीर्थेवाचयेच्छृणुयादथ॥  
यस्यदेवगृहेतस्य तस्यतीर्थस्यवर्णनम्॥२९॥**

**माहात्म्यश्रवणादेवगोदानस्यफलं लभेत्॥  
महागुरोश्चमाहात्म्यं पित्रोरेग्रेनचस्मरेत्॥३०॥**

**पितुर्माहात्म्यं यत्पुत्रैर्वाच्यंसंसदिपर्वणि॥  
वासुदेवाग्रतश्चापि रुद्रमाहात्म्यवर्णनम्॥३१॥**

**रुद्राग्रेवासुदेवस्य कीर्तनं पुण्यवर्धनम्॥  
दुर्गाग्रेशिवसूर्यस्य वैष्णवाख्यानमेवच॥३२॥**

**यः करोतिविमूढात्मागार्दभीं योनिमाविशेत्॥  
गुरोरनुज्ञयापित्रोः प्रकुर्यादभिवादनम्॥३३॥**

**अनुज्ञयातथापित्रोर्हरेः कुर्यात्प्रदक्षिणम्॥  
नविष्णुर्नचब्रह्माचनचरुद्रः शचीपतिः॥३४॥**

**सर्ववेदेनतत्तुल्यं सर्वधर्मपरायणम्॥  
सर्वज्ञानमयंचैव सर्वज्ञेनचतत्समम्॥३५॥**

**तस्माद्द्विजन्मन्पित्रोर्हिसेवनाद्ब्रह्मशाश्वतम्॥  
गुरुभ्योवंदनंव्यर्थं पितरं योनतर्पयेत्॥३६॥**

**जीवन्नतर्पयेन्मुख्यंगंगायां मरणेपिच॥  
उभयोस्तर्पणं नास्तिजीवन्नपिनजविति॥३७॥**

**पुराणश्रवणं पुण्यं शून्यं भागवतंयदि॥  
व्यर्थं भागवतं विप्रानारसिंह विहीनकम्॥३८॥**

**आदिपर्वणिहीनेतु भारताख्यंन धारयेत्॥  
विनाश्वमेधिकं विप्राविनायज्ञाननं विना॥३९॥**

**दानकर्मविहीनं च मोक्षधर्मं नधारयेत्॥  
भारतंचदिवारोहधारणादौवरंव्रजेत्॥४०॥**

**वायुपुराणमश्रुत्वाशास्त्रंचयौगिकंविना॥  
वायुहीनं देहिकुलं वृथातस्य न धार**

**कम्॥४१॥**

**तथावायुपुराणं यद्विहीनं श्रव्यमन्यकम्॥  
यथा सुंदरकांडेन आरण्यं च न धारयेत्॥४२॥**

**लंकांविनाचादिकांडेतल्लिखित्वान धारयेत्॥४३**

**पाराशरंविनाव्यासं याज्ञवल्क्यं विनामखम्॥४४॥**

**दक्षंविनानशंखं च शंखहीनं वृहस्पतिम्॥  
वह्नीयं श्रवणाद्येन न च युक्तिमथापयेत्॥४५॥**

**संस्थापनादेवविनानचकिमपिराक्षसैः॥  
नददेत्प्रार्थकादिभ्योनविक्रीयेत्कथंचन॥४६॥**

**नहरेत्पुस्तकंचापिन हरेदक्षराणिषट्॥  
ब्रह्माक्षरस्य हरणादौरवान्ननिवर्तते॥४७॥**

**आद्याक्षरस्यहरणात्ताम्रकुष्ठी भवेदिह॥  
मुखवृत्तस्य हरणाद्यावदाचं द्रतारकम्॥४८॥**

**कुवले असिपत्रेचपततीहन संशयः॥  
स्वाक्षरस्यहरणेस्व मातृहरणेऽपियत्॥४९॥**

**तस्मात्पुस्तकमात्रं योहरेन्नरकमाप्नुयात्॥  
यद्भारतं यत्पुराणं स्तोत्ररूपाणितानिच॥५०॥**

**तानिवेदागमादीनि पुस्तकेष्वपिवाचयेत्॥  
वेदानां पुस्तकं यच्चलिखित्वातन्नवाचयेत्॥५१॥**

**तथातंत्रोदितान्मंत्राल्ँलिखित्वातन्नवाचयेत्॥  
पुस्तकं निगमानांच मंत्रव्याख्यानसंग्रहम्॥५२॥**

**स्फुटंकृत्वा पुरः स्थाप्ययावत्कालं प्रवर्तते॥  
तावत्सनरके घोरेप्रेतत्वं जन्मजन्मनि॥५३॥**

**नवाचयेच्चव्याख्यातावाच कोऽपि प्रवाचयेत्॥  
पौष्करेचलोकपादमश्वमेधं पदेपदे॥५४॥**

**वेदार्थं वाचयेद्यस्माद्विपरीतोऽपवाचकः॥  
तावुभौ पतितौज्ञेयौपावमानीशतं जपेत्॥५५॥**

**आदिमध्यावसानेच मंत्रेच प्रणवंदिशेत्॥  
बलिभिर्गंधपुष्पैश्च पुस्तकं देवनिर्मितम्॥५६॥**

**त्रिदेवं पुस्तकं विद्यात्सूत्रं वासुकिरुच्यते॥  
अमानकरणेदोषस्तस्मात्तच्चनहापयेत्॥५७॥**

**पत्राणिभगवान्ब्रह्मा ऊर्ध्वदीर्घाणियानिच॥  
जनार्दनश्चाक्षराणिमात्राप्रकृतिरव्यया॥५८॥**

**लिपी भंगीमहेशः स्यात्तस्यामात्रासरस्वती॥  
एक रेखाच एकात्मापादाच्चपादविच्युतिः॥५९॥**

**चतुष्पादांतरे युग्मं मध्यमोंऽतेयुगं युगम्॥  
विपत्करंयुग्म पंक्तावयुग्मे स्वर्गसाधनम्॥६०॥**

**भारतेचेतिहासेचपुराणे द्विजसत्तमाः॥  
अयुग्मपंक्तौ स्वर्गः स्याद्युग्मेनरकमाविशेत्॥६१॥**

**वक्तृनामाक्षरैर्युक्तं पंक्तिभेदेनसत्तमाः॥  
उपन्यस्तस्य यन्नामतत्कलौमात्रयासह॥६२॥**

**आत्मासंशुद्धिसंशुद्ध्याधारयेद्धर्मसंहिताम्॥  
इतोऽन्यथाभवेद्दोषस्तस्मात्तत्परिवर्जयेत्॥६३॥**

**रिपुः सूर्यस्तयारामोयक्षोऽनंतः सरस्वती॥  
ब्राह्मीचयक्षिणीचैव गायत्रीनवमीस्मृता॥६४॥**

**विष्ण्वंतेच भवेन्मुक्तिः सूर्याऽते पादविच्युतिः॥  
रिपुंकरं भवेत्तस्य यक्षेदुर्गतिमादिशेत्॥६५॥**

**अनंतेविपुलाकीर्तिःसरस्वत्यांधनागमः॥  
ब्राह्मीब्रह्मत्वमाप्नोति यक्षिणीयक्षमंदिरम्॥६६॥**

**मुक्तिमाप्नोतिगायत्री इतिपंक्ति फलोदयः॥  
चतुर्धाप्रतिभक्तिःस्यात्पुस्तकं धर्मनिर्मितम्॥६७॥**

**ब्रह्मेंद्रवैष्णवं शैवं शाक्तिकं च महेश्वरी॥  
ब्रह्मरूपं चेतिहासमैंद्रं रामायणात्मकम्॥॥६८॥**

**वैष्णवं परमं देवं यच्छवैतं ललाटकम्॥  
पावकोऽस्यतथा मूलेमध्ये भागेशतक्रतुः॥६९॥**

**अग्रे स्थिताग्रहाः सर्वेदिशा मीशास्तथाद्विजाः॥  
मेरुः सुमेरुरुद्दिष्टः संगवान्काम उच्यते॥७०॥**

**द्यावापृथिव्यौपातालं तस्यांतः समुदाहृतम्॥  
पौराणिक कथायुक्त पुस्तकोदेवपूजितः॥७१॥**

**नशस्यः पूजनीयश्च गृहेस्थाप्येतमानवः॥  
योयस्मैशूद्रोविप्राय वृत्तिं दद्याच्चमानवः॥७२॥**

**सयातिब्रह्मसदनं मणिवर्त्मादि कुट्टिमम्॥  
नशस्यः पूजनीयश्च गृहेस्थाप्येत मानवः॥७३॥**

**पत्राणामग्रभागेतुवेधं कुर्यात्स्ववर्तुलम्॥  
श्रवणात्तत्रमात्रणेतत्र पद्मं च वर्तुलम्॥७४॥**

**संहितागमतं त्रेषु प्रतिवेधेच संकुलम्॥  
प्रकुर्याच्चित्ततापेन ततः शक्रपुरंव्रजेत्॥७५॥**

**मध्यंतस्यहरेदायुः पार्श्ववैधः शिवंहरेत्॥  
युग्मवेधेजयं दद्यादेकवेधेवलिर्भवेत्॥७६॥**

**परमंप्रकृतेर्गुह्यंस्थानं देवैर्विनिर्मितम्॥  
पूरयेत्ताम्रलिंगेन अथरैत्यमयेन वा॥७७॥**

**अशक्तोविल्वकाष्ठस्य तथा श्रीपर्णिकस्यच॥  
नकाष्ठस्यनवंशस्यंन लौहं योजयेत्क्वचित्॥७८॥**

**प्रागारंभ श्लोकशतं धर्मशास्त्रस्य वै लिखेत॥  
संहितायां पुराणायां युग्मकल्पं तदर्धकम्॥७९॥**

**ब्रह्मचर्येण विलिखेन्नमोहाद्ब्रह्मणः क्वचित्॥  
तथापिचाखिलव्यास लिखनात्संततिक्षयः॥८०॥**

**अनामात्वेहेमयुतां बलाकं चित्तमेव च॥  
नलिखेत्खिलभागं च हरिवंशस्य सत्तमाः॥८१॥**

**गारुडस्य चस्कांदस्य लिखेन्मध्यतंत्रकम्॥  
लिखनंहरिवंशस्य व्रतस्थोनियमैर्युतः॥८२॥**

**गृहस्थोनलिखेद्ग्रंथंलिखेच्चमथुरांविना॥  
लिखने पारिजातस्य मत्स्यमांसाशिनंलिखेत्॥८३॥**

**वाल्मीकिसंहितायाश्चलिखने चतथाक्वचित्॥  
स्तोत्रमात्रं लिखेद्विप्रा अव्रतीनलिखेत्क्वचित्॥८४॥**

**अब्राह्मणेन लिखितं निष्फलं परिकीर्तितम्॥  
पतितैरपिपाखंडैर्नस्त्रीविलिखतिक्वचित्॥८५॥**

**दुर्विचारोदुष्टभार्योदुर्मतिश्चापि लेखकः॥  
नलिखेद्धर्मशास्त्रं च पुराणं स्तोत्रसंहितम्॥८६॥**

**तच्चप्राप्नुवन्कर्तव्यं सुवर्णरजतस्य च॥  
कज्जलैर्मलिनं कुर्यान्मंत्रीनिर्यासमंत्रितैः॥८७॥**

**जीवंत्याश्चरसैर्युक्तैर्मणिकर्दमलोलुपैः॥  
वंगुन्यान्मुख्यायुतेर्वापिपीतयोचैरथापिवा॥८८**

**कृष्णेवायुप्रदंविंवात्पीतेवायुक्षयोभवेत्॥  
रक्तेपुष्टि**

**मवाप्नोतिकृष्णे च संपदागमः॥८९॥**

**इतिहासपुराणानांविलिखेद्यन्मुखाच्छृणु॥  
वायव्यादिमुखेनैवकाष्ठवेदं संलिखेत्॥९०॥**

**पूर्वामुखेचार्थहानिरुत्तरेच मुखंश्रियः॥  
मरणं दक्षिणास्येतुपश्चिमास्ये धनक्षयः॥९१॥**

**पितृमेधेभुवः कंपेनलिखेज्जन्मवासरे॥  
अशौचेमृतके सुतावमायांरविसंक्रमे॥९२॥**

**अत्रलेखाद्दरिद्रः स्यात्तथापुत्रविनाशनम्॥  
बलंधर्मंक्षयं चैव तस्माद्यत्नेन वर्जयेत्॥९३॥**

**पितृश्राद्धदिने लेखःकुलक्षयकरोभवेत्॥  
एकराजंभुवः कंपेतस्मिल्ँलेखेधनक्षयः॥९४॥**

**अशौचेऽपिदरिद्रः स्याज्जन्माहेचायुषःक्षयः॥  
लिपिच्छंदः पदज्ञश्चयुवाधीमाञ्जिताक्षरः॥९५॥**

**द्रुतलेखीचतेजस्वीयो लेखयतिलेखकः॥  
असंवलितभावेन ऊर्ध्वोर्ध्वस्यात्समाक्षरम्॥९६॥**

**लिपियुक्तः समायुक्तः सएवागम लेखकः॥  
नांदीनागरकैर्वर्णैः शुद्ध नागरकैरपि॥९७॥**

**कामरूपाक्षरैर्वापियावच्चसंहितागणः॥  
अचेतनेनलिखितं यावत्कालं प्रवर्तते॥९८॥**

**यावदक्षरसं स्थानं तावत्स्वर्गेमहीयते॥  
अनुक्तोवाचयेद्यस्तुधर्मशास्त्रस्यवेतनम्॥९९॥**

**लिखित्वायस्तु पापात्मायावदक्षरसंख्यया॥  
तावत्कालंतुनरकेपच्यतेनात्र संशयः॥१००॥**

**कुटुंबभरणार्थं तु गृह्णीयाद्वापिवेतनम्॥  
नजीवति सदुष्टात्माधनवस्त्रफलान्वितः॥१०१॥**

**पतितैरंत्यजैर्म्लेच्छैरोगी कुष्ठीक्षयीतथा॥  
रोगीशिलीपदैश्चैव मूकोऽपिधर्म संहतः॥१०२॥**

**एतैर्विलिखितं यच्चधारयेन्नगृहाश्रमी॥  
अनायुष्यकरं यस्मात्तस्मात्तत्परिवर्जयेत्॥१०३॥**

**हीनांगाप्रतिमा चैव पुस्तकंमानहीनकम्॥  
नकलौधारयेद्देह अनायुष्यकरं भवेत्॥१०४॥**

**द्वात्रिंशदंगुलैर्युक्तं कर्तव्यं पुस्तकोत्तमम्॥  
सवैनारायणः ख्यातोधारणाच्चकुतोऽप्यलम्॥१०५॥**

**चतुर्विंशांगुलं यच्चतद्वैस्वधनमुच्यते॥  
शंकरः सतुविज्ञेयोधर्मकामफलप्रदः॥१०६॥**

**अष्टांगुलं भवेद्यच्चतत्कनिष्ठमिहोच्यते॥  
तस्माद्ब्रह्ममयं ज्ञेयं त्रिवर्गफलदायकम्॥१०७॥**

**ताडिताजलपत्रेच अथवाचागुरुत्वचि॥  
एत्याः पत्रकृतेमानं भूर्जेमानं न विद्यते॥१०८॥**

**द्वादशांगुलकं यच्चभूर्जतैडादिनिर्मितम्॥  
अंगुलानां प्रमाणं यत्तेनापिज्ञान पुस्तकम्॥१०९॥**

**हस्तसंस्थापितेतस्य तेनायुष्यकरं भवेत्॥  
धर्मशास्त्रस्य साहस्रेधर्मशास्त्रस्यवेतनम्॥११०॥**

**स्वर्गमार्गस्य गमने भारतेच तदर्धकम्॥  
हरिवंशेस्वर्णमानेकृते मूल्य सहस्रके॥१११॥**

**युगेयुगे पादहीनं धर्मं कुर्याद्यथारुचि॥  
प्रणम्यशिरसासर्वान्व्यासादीन्संहिता श्रुतान्॥११२॥**

**जैमिनिंचततोव्यासं शंकरं च तथाहरिम्॥८॥**

**नमस्कारमथैषांतु आदिमध्यावसानके॥११३॥**

**ततः प्रवाचयेद्विप्रोधर्मशास्त्रार्थकोविदः॥  
अलक्षितमनास्तद्वद्यद्रूपं स्पष्टमुच्चरन्॥११४॥**

**असंयुक्ताक्षरपदं स्पष्टभागसमन्वितम्॥  
सप्तस्वरसमायुक्तं सप्तनादविभूषितम्॥११५॥**

**सामगाथाः समाश्रित्यरागयुक्तां तरंपठेत्॥  
मणिवारोधनंयत्स्याद्गौरांधांसंतिकस्तथा॥११६॥**

**श्रीरागश्चैव हिल्लोलरागोवा जाविकस्तथा॥  
एवं प्रक्रममाणेन शृणुयाद्धर्मसंस्थितः॥११७॥**

**ब्राह्मणः क्षत्रियोवैश्यः शूद्रश्चापिविशेषतः॥  
अश्वमेधमवाप्नोतिसर्वान्कामानवाप्नुयात्॥११८॥**

**पापैः प्रमुच्यते सर्वैर्महापुण्यंच विंदति॥  
शूद्राणां पुरतोवैश्योवैश्यानां क्षत्रियः परः॥११९॥**

**क्षत्रियात्तेतथाविप्राः शृण्वतांचाग्रतः सदा॥  
नशूद्रोवाचयेद्धर्मांस्तपसाध्यापनंतथा॥१२०॥**

**नैहिकत्वं परत्वं चनशुभं नपरां गतिम्॥  
शूद्रेणाधिगतं नास्तिविशेषाच्छब्दलक्षणम्॥१२१॥**

**यद्द्विजस्यकृतोदासोब्रह्मणाऽव्यक्तयोनिना॥  
श्वशृगालखरीक्षीरमपेयंहि यथा भवेत्॥१२२॥**

**एवं शूद्रमुखाद्धर्मानग्राह्याः शब्दसंस्कृताः॥  
अमेध्यंशुद्ध्यतेतोयैः शूद्रः श्रोताहिशुध्यति॥१२३॥**

**एवं शुद्रोऽप्यशुचिः स्याद्यदिव्याकरणार्थवित्॥  
यः शूद्रउद्दिशेद्धर्मतथाचागम वैदिकम्॥१२४॥**

**सवैवध्योनरेंद्रेण जिह्वां चक्रेणच्छेदयेत्॥  
बुध्यमानः सदार्थं ग्रंथार्थं कृत्स्नमेवच॥१२५॥**

**यएवंवाचयेत्सम्यक्सविप्रोव्यासउच्यते॥  
देशेसपत्तनेग्रामे पुण्येदेशे प्रकीर्तितः॥१२६॥**

**तेधन्यास्तेकृतात्मानस्तेकृतार्थानसंशयः॥  
वसंतिपत्तनेतस्मिन्व्याख्यातायत्रसंवसेत्॥१२७॥**

**यथार्कहीनं दिवसं चंद्रहीनायथानिशा॥  
नरराजसभातद्वत्स्वनीतिरहिताद्विजाः॥१२८॥**

**यद्गृहेनैवशिशवो नरराजपुरंक्वचित्॥  
अथैकतोग्रहाः सर्वेएकतस्तुदिवाकरः॥१२९॥**

**तथैवसोदरेगेहेदृष्ट्वा पुष्करदर्शनम्॥१३०॥**

** इति श्रीभविष्ये महापुराणे मध्यमपर्वणि प्रथमभागे सप्तमोऽध्यायः॥७॥छ॥**

**॥सूतउवाच॥॥**

**शृणुध्वंविप्रसंघाताः पुराणं देवसंमतम्॥  
यच्छ्रुत्वामुच्यतेपापात्पुरुषोब्रह्महत्यया॥१॥**

**तृतीयंशैवमाख्यातं ततो भागवतं परम्॥  
पंचमंच तथामात्स्यं भविष्यं षष्ठमुच्यते॥२॥**

**असामर्थ्येचमात्स्योक्तं वैष्णवं च भविष्यकम्॥  
भारतेचापिपर्वं शांतिभैष्मीयकं तथा॥३॥**

**पराशरमतंगृह्यं गोभिलोक्तानियानिच॥  
कात्यायनोक्तमपरमभ्यसेन्निगमादितः॥४॥**

**अंतरेणागतेमर्त्येशास्त्रंनाध्यापयेत्क्वचित्॥**

एकरात्रं गते मर्त्ये त्रिरात्रमजमेषयोः॥५॥

मंडूके पंचरात्रं तु सर्पे रात्रिचतुष्टयम्॥  

संवत्सरं तु तुरगे गजे द्वादशवत्सरान्॥६॥

मासमेकं खरे काके स्थानत्यागान्न कुत्रचित्॥  

केरवे वा रवे चैव अहोरात्रं प्रचक्षते॥७॥

त्रिरात्रमपि मार्जारे नकुले मूषके खरे॥  

हंसे दिनमनध्यायं क्षुद्रजंतौन दूषणम्॥८॥

अध्यापयेद्गुरोःपुत्रंज्ञानिनंधार्मिकंशुचिम्॥  

भक्तंशांतंवैष्णवंचजितक्रोधजितेंद्रियम्॥९॥

अध्यात्माध्यापयेदेभ्यः शठंपापहरं द्विषम्॥  

अन्यायेनैव यच्छंतमभयं दांभिकं द्विषम्॥१०॥

निरर्थकं मंथरं च विशुश्रूषुमयाजकम्॥  

षण्डं चैवानृजुं क्रुद्धं कृपणं व्यसनार्थिनम्॥११॥

निंदकं चाविधिज्ञं च दूरतः परिवर्जयेत्॥  

अप्रच्छन्ननतं ब्रूयात्पुत्रपौत्रादिकादृते॥१२॥

विद्यया सहमर्तव्यं न दद्याच्च पृथग्नने॥  

अतोविद्या वदत्येवं पाठयंतं द्विजोत्तमम्॥१३॥

मा दद्याद्भक्तिहीनाय दुर्जनाय दुरात्मने॥  

अप्रमादाय विप्राय शुचये ब्रह्मचारिणे॥१४॥

सार्थकाय विधिज्ञाय साधवे देहि सत्तम॥  

दद्याद्यदि निषिद्धाय विद्याधनमनुत्तमम्॥१५॥

तयोरेकतरो गच्छेदचिरेण यमक्षयम्॥  

अन्यायेन ग्रहं विद्यामन्यं पाठयते सुखात्॥१६॥

स याति नरकं घोरं विद्यावर्ज्यः स उच्यते॥  

आध्यात्मिकं वैदिकं चालौकिकं वाथ यो वदेत्॥१७॥

मानमादौ प्रणम्याथ ततोऽधीयेत सुव्रतः॥  

कर्मकांडं ज्योतिषस्य तद्विना न समभ्यसेत्॥१८॥

चूतभोगसमभ्यासाद्दरिद्रश्चाभिजायते॥  

वादभागसमभ्यासाद्धननाशाय जायते॥१९॥

निधिभागसमभ्यासाज्जायते नरकेकुले॥  

यान्यनुक्तानि शास्त्राणि माननीयानि यानि च॥२०॥

म्लेञ्छोक्तानि महिम्नानि नाभ्यसेद्दूरतस्त्यजेत्॥  

लोकानां ज्ञानवृद्ध्यर्थं यः कुर्याद्धर्मसंग्रहम्॥२१॥

प्रवर्तयित्वा स गुरुर्भवेज्ज्ञानप्रदः पिता॥  

ज्ञानदाता च लोकानं तेषुधर्मः प्रवर्तते॥२२॥

निगमानां ज्योतिषाणां वेदानां नाटकस्य च॥  

व्याख्यानसंग्रहं कृत्वाकलौ नाशमवाप्नुयात्॥२३॥

देवानां धर्मशास्त्राणां पुराणानां तथैव च॥  

मीमांसाज्योतिषां चैव नाटकानां विरंचिनी॥२४॥

भागावसाने कथितः पुराणाध्याय एव च॥  

पुष्पकश्च परिच्छेदः खंडश्च प्रतिखंडकः॥२५॥

व्यवहारश्चार्थशास्त्रमश्वशास्त्रस्य चैव हि॥  

यस्य भागावसाने तु प्रयोक्तव्यः स एव हि॥२६॥

सतत्संग्रहेपि कविना नियोक्तव्यः स एव हि॥  

यस्य नाम्नोपदेशे तु प्रवर्तयति संग्रहः॥२७॥

तत्तदक्षरसंख्यानां ब्रह्मलोकान्न तच्च्युतिः॥  

न संग्रहस्तंत्रमंत्रे वेदमंत्रे च वर्जयेत्॥२८॥

मोहात्कृत्वा होमधेनुं दत्त्वा शुद्धिर्भविष्यति॥  

कृत्वा चाख्यायिकाग्रंथस्वरूपान्सदिवं व्रजेत्॥२९॥

धर्मशास्त्रस्य गम्यस्य व्यवहारस्य चैव हि॥  

कलौयः संग्रहं कुर्यात्प्रसुप्ते चैव केशवे॥३०॥

यावत्प्रवर्तते लोकस्तावत्स्वर्गे महीयते॥  

सिंहपौषे च चैत्रे चनकुर्यात्संग्रहं क्वचित्॥३१॥

प्रातःकाले न कुर्वीत तथा मध्यंदिने द्विजाः॥  

पक्षांते भूमिदाहे च भुवःकंपे दिनक्षये॥३२॥

मलमासे विशेषेण संध्ययोश्चविवर्जने॥  

अमेध्याक्तं च पत्रं च लिप्यक्षरविभूषितम्॥३३॥

पूतंस्यात्तत्क्षणाद्विप्राश्चतुः पंचाक्षरेण वा॥  

नारसिंहस्य विन्यासे पूतो भवति तत्क्षणात्॥३४॥

मायाविभवविन्यस्ते महापापकलेवरे॥  

मुहूर्तार्धेन पूतत्वं प्रभोर्यांति परांगतिम्॥३५॥

स्त्रियो वा निंदितोवापिम्लेच्छो याति परां गतिम्॥  

यो मूढो मन्यते दोषंतस्य शौचं समाचरेत्॥३६॥

स गर्दभीं खरीं योनिं प्रविशेन्नात्र संशयः॥  

एकमेवात्मकं ब्रह्मतत्प्रकृत्यात्मकं द्वयम्॥३७॥

नवात्मकं भैरवं च दशमं च जनार्दनम्॥  

रुद्रमेकादशं चैव अर्कार्कंचापि द्वादशम्॥३८॥

त्रयोविंशे च भूतात्मा षड्विंशे मनुरीरितः॥  

तिथ्यात्मकं पंचदशे षोडशाख्या कलापरा॥३९॥

वातात्मकं सप्तदशं मंत्रं समनुवर्तते॥  

अष्टादशाक्षरं मंत्रं पुराणात्मकमेव च॥४०॥

ऊनविंशश्चंद्रमाः स्याद्विंशो नारायणो वपुः॥  

ज्योतिर्मयश्चैकविंशे द्वाविंशे केशवार्चनम्॥४१॥

नक्षत्राणि त्रयोविंशे चतुर्विंशे च तानकम्॥  

पंचविंशे च तीर्थानि षट्विंशे च त्रियंबकः॥४२॥

अष्टाविंशे धनेशश्च ऊनविंशे सरस्वती॥  

त्रिंशद्योगे शिवः प्रोक्तः पातालमेकत्रिंशके॥४३॥

अहोरात्रश्च द्वात्रिंशे चतुस्त्रिंशे च जाह्नवी॥  

पंचत्रिंशे तदंतः स्याच्छते पूर्णे दिवाकरः॥४४॥

सहस्रे च शिवोज्ञेयश्चायुते मेरुरुच्यते॥  

लक्षे ब्रह्मा तथा कोट्यां देवोनारायणः परः॥४५॥

पुंप्रकृत्यात्मकं चान्यच्छारदालिपिमातृका॥  

शुद्धब्रह्ममयं नित्यं ज्ञानरूपं परं महत्॥४६॥

यस्मिन्नव्यसनादेव शुचौ चाप्यशुचिस्थले॥  

क्षणे ब्रह्ममयं याति इत्याह भगवान्मनुः॥४७॥

 इति श्रीभविष्ये महापुराणे मध्यमपर्वणि प्रथमभागेऽक

माहात्म्यकथनं नामाष्टमोऽध्यायः॥८॥छ॥

**॥सूतउवाच॥**

अंतर्वेदिं प्रवक्ष्यामि ब्रह्मणोक्तं युगांतरे॥  

बहिर्वेदं तथैवोक्तं शस्तंस्याद्द्वापरे कलौ॥१॥

ज्ञानसाध्यं तु यत्कर्म अंतर्वेदीति कथ्यते॥  

देवतास्थापनं पूजा बहिर्वेदिरुदाहृता॥२॥

प्रपापूर्तादिकं चैव ब्राह्मणानां च तोषणम्॥  

गुरुभ्यः परिचर्या च बहिर्वेदी द्विधामता॥३॥

अकामेन कृतं कर्म कर्म च व्यसनादिकम्॥  

अंतर्वेदी तदेवोक्तं बहिर्वेदी विपर्ययः॥४॥

धर्मस्वकारणं राजाधर्ममेतद्भवेन्नृपः।  

तस्मान्नृपं समाश्रित्य वहिर्वेदी ततो भवेत्॥५॥

सप्ताशीतिर्बहिर्वेदी सारमेषां तृती

यकम्॥  

देवतास्थापनं चैव प्रासादकरणं तथा॥६॥

तडागकरणं चैव तृतीयं न चतुर्थकम्॥  

पंचमं पितृपूजा च गुरुपूजापुरः सरम्॥७॥

अघिवासः प्रतिष्ठा च देवतानामविक्रिया॥  

प्रतिमाकरणं चैव वृक्षाणामथ रोपणम्॥८॥

त्रिविधा सा विनिर्दिष्टा उत्तमं चाथमध्यमम्॥  

कनिष्ठं शेषकल्पं च सर्वकार्येष्वयं विधिः॥९॥

त्रिधा भवति सर्वत्र प्रतिष्ठादिविधिर्मतः॥  

पूजाहोमादिभिर्दानैर्मानतश्च त्रिभागतः॥१०॥

त्र्यहसाध्यविधानेन अष्टाविंशतिदेवताः॥  

त्रिधाभवति सर्वत्र प्रतिष्ठादिविधिर्मतः॥११॥

प्रत्यहं पूजयेत्तत्र जापकास्तत्र षोडश॥  

उत्तमोऽसौ विधिः कृत्स्नो अश्वमेधफलप्रदः॥१२॥

चत्वारो याजकास्तत्र त्रयोविंशतिदेवताः॥  

ग्रहदिक्पाल वारुण्यं पृथिवीं च शिवंतथा॥१३॥

एकाहेनैव पूजा च मध्यमः कथितोविधिः॥  

गणेशग्रहदिक्पालान्वरुणं च शिवंतथा॥१४॥

संपूज्य पूज्यते यत्र कनिष्ठोऽसौ विधिः स्मृतः॥  

एकवृक्षश्चैकरूपैः प्रतिमाक्षुद्रदेवताः॥१५॥

नलिनीदीर्घिकागर्तवापीमलप्रपादिकम्॥  

एषांसंस्कारकार्येषु प्रतिमानां परिष्क्रिया॥१६॥

अग्निकार्यं ततः कृत्वा न कुर्याद्विधिविस्तरम्॥  

गणेशग्रहदिक्पालान्पूजयेदुपचारतः॥१७॥

वाप्यादेः पुष्करिण्याश्च क्षिपेद्गंगाजलं ततः॥  

उदूखलद्वयेनापि जीर्णानां तु कदाचन॥१८॥

सेतुप्रासादवापीनां प्रतिष्ठां नैव कारयेत्॥  

प्रासादः सेतवश्चैव तडागाद्यास्तथैव च॥१९॥

त्रिभिर्वर्णैः प्रतिष्ठार्हा जीर्णानां तु समुद्गताः॥  

मुनयो मानमिच्छंति अमानं नहि दृश्यते॥२०॥

तस्मान्मानं प्रवक्ष्यामि यन्मानं यादृशं फलम्॥  

षष्टिहस्तप्रमाणेन तदुक्तं वारणोदितम्॥२१॥

एकषष्टिहस्तमितं प्रासादं चोत्तमं विदुः॥  

मध्यं तदर्धं विज्ञेयं कनिष्ठं तत्परं स्मृतम्॥२२॥

अथवा देवमानेन कर्तव्याभूतिमिच्छता॥  

यस्तडागं नवं कृत्वा जीर्णं वा नवतां नयेत्॥२३॥

सर्वं कुलं समुद्धृत्य स्वर्गलोके महीयते॥  

वापीकूपतडागानि उद्यानप्रवहानि च॥२४॥

पुनः पुनश्च संस्कार्यो लभते मौक्तिकं फलम्॥  

गुणानांच प्रमाणेन प्रतिमानं विभागतः॥२५॥

द्विशतेन शतेनापि प्रासादस्यैष निश्चयः॥  

सहस्रहस्तविस्तारं दैर्घ्येणाष्टादिकं भवेत्॥२६॥

तडागं तंविजानीयात्प्रथमं मानमीरितम्॥  

मध्यं चतुःशतेनापि प्रस्तावे दशहीनकम्॥२७॥

कनिष्टं त्रिशतं चैव प्रस्थेस्याद्विंशहीनकम्॥  

तदर्धेन कलौ ज्ञेयं तदर्धेन तदर्धकम्॥२८॥

तडागमानं विज्ञेयं त्रिवर्गफलदायकम्॥  

अथ पुष्करिणीपक्षे द्वे शतेमानमुत्तमम्॥२९॥

तडागे द्विगुणानेमीमानार्धे गर्तमीरितम्॥  

**तत्क्षेत्रं**

वारुणं स्थानं त्रैदशं तद्बहिः स्मृतम्॥३०॥

चतुर्थेचैव गांधर्वं पैशाचं पंचमं विदुः॥  

यक्षस्थानमिता भागे एवं सर्वक्रमाणिहि॥३१॥

अशीतिहस्तमानेन नलिन्या मणिरुच्यते॥  

पंचहीनं च प्रस्तावे एवं मानविदोविदुः॥३२॥

षष्टिहस्तेन नलिनी प्रस्तावे तूर्यहीनकम्॥  

चतुःषष्टीहस्तमिता दीर्घिका च प्रकीर्तिता॥३३॥

तुर्यहीनं च प्रस्तावे गर्तेमानं न विद्यते॥३४॥

अग्नौरोगं बंधुनाशश्च याम्यां मृत्युश्चोग्रःप्राप्यते राक्षसे च॥  

भीतिश्चोग्रा प्राप्यते वायवीयेतस्मादेता वर्जनीयाः प्रयत्नात्॥३५॥

विप्रादीनां देवतानां समाजे मेरुस्थाने यत्र तत्रैव कुर्यात्॥  

नद्यास्तीरे वर्जयेद्वास्मशानेतडागाद्वै आश्रमादीञ्जनानाम्॥३६॥

यदा प्रतिष्ठां न करोति मूढः प्रासादवाप्यादिषु पापचेताः॥  

भयं समाप्नोति च पापमुग्रं पदेऽहिना वै वधभागितां व्रजेत्॥३७॥

यदा तु दीर्घासरसीतडागप्रासादकूपादिषु निर्मितानि॥  

कुर्वंति चान्यानि यदा मखानि भवंतितान्यल्पफलप्रदानि॥३८॥

यदप्रतिष्ठेषु निपानकेषु प्रासादकूपेषु वनादिकेषु॥  

प्रतिष्ठिते यत्फलमाप्नुवंतिफलं तदाल्पाल्पकमाहुरस्य॥३९॥

तस्मात्प्रतिष्ठांविधिना जलादेः कुर्याद्यथेष्टं प्रयतोमनुष्यः  

पुण्यार्जनेनैव धनेनकाले स्ववित्तसाध्येन शुभाशयेन॥४०॥

प्रासादे मृन्मयं पुण्यं मयैतत् कथितं द्विजाः॥  

तस्माच्चतुर्गुणं प्रोक्तं तृणकाष्ठमये तथा॥४१॥

तृणमये शतमयं तदर्धं नववल्कले॥  

तस्माद्दशगुणं प्रोक्तं कृते दारुमये भवेत्॥४२॥

ततो दशगुणं प्रोक्तमिष्टिकारचिते शुभे॥  

तस्माच्छतगुणं शैल सहस्रं ताम्ररौप्यके॥४३॥

ततश्च शतसाहस्रं सौपर्णे द्विजसत्तमाः॥  

अनंतफलमाप्नोति रत्नादि रचिते तथा॥४४॥

यदतीतं भविष्यं च कुलानामयुतं नरः॥  

विष्णुलोकं नयत्याशु कारयित्वा हरेर्गृहम्॥४५॥

कनिष्ठंमध्यमं श्रेष्ठं कारयित्वा हरेर्गृहम्॥  

अर्धं च वैष्णवं लोकं मोक्षं च लभतेक्रमात्॥४६॥

हस्तानां षोडशैर्यावत्प्रस्थे स्यात्करहीनकम्॥  

तृणवंशमये मानं मध्यं चार्ककरं भवेत्॥४७॥

कनिष्ठं तारहस्तं स्यादुत्तमं पंचविंशतिम्॥  

सर्वोत्तमं च द्वात्रिंशच्चतुष्कोणे महाफलम्॥४८॥

पुरद्वारं च कर्तव्यं चतुरस्रं समं भवेत्॥  

अष्टकोणं न कर्तव्यं त्रिपुरं च कलौ युगे॥४९॥

सुरवेश्मनि यावंतो द्विजेन्द्राः परमाणवः॥  

तावद्वर्षसहस्राणि स्वर्गलोके महीयते॥५०॥

कर्तुर्दशगुणं प्रोक्तमापानपरिपालकः॥  

पतितान्युद्धरेद्यस्तु स सर्वं फलमश्नुते॥५१॥

पतितं पतमानं च तथार्द्धस्फुटितं तथा॥  

समुद्धृत्यहरेर्वेश्म द्विगुणं फलमाप्नुयात्॥५२॥

पतितस्य तुयः कर्ता पतमानस्य रक्षिता॥  

विष्णोरधितलस्यैव मानवः स्वर्गभाग्भवेत्॥५३॥

यःकुर्याद्विष्णुप्रासादं ज्योतिर्लिंगस्य वा क्वचित्॥  

सूर्यस्यापि विरिंचेश्च दुर्गायाः श्रीधरस्य च॥५४॥

स्वयं स्वकुलमुद्धृत्य कल्पकोटिं वसेद्दिवि॥  

स्वर्गाद्भ्रष्टो भवेद्राजा धनी पूज्यतमोपि वा॥५५॥

देवीलिंगेषु योनौवा कृत्वा देवकुलं नरः॥  

स्मरत्वं प्राप्नुयाल्लोके पूजितो दिवि सर्वदा॥५६॥

प्रावृट्कालं स्थितं तोयमग्निष्टोमफलं लभेत्॥  

शरत्कालस्थितं तोयं यज्ञतोयाद्विशिष्यते॥५७॥

निदाघकाले पानीयं यस्य तिष्ठति वापिनः॥  

स्वर्गं गच्छेत्सनरकं न कदाचिदवाप्नुयात्॥५८॥

एकाहं तु स्थितं तोयं पृथिव्यां द्विजसत्तमाः॥  

कुलानि तारयेत्तस्य सप्तसप्त पराणि च॥५९॥

पूर्वं पितृकुले सप्ततद्वन्मातृकुले द्विजाः॥  

चतुर्दशमिदं ज्ञेयं शतलेखं ततः शृणु॥६०॥

पितुरूर्ध्वं कुलं विंशंमातुरूर्ध्वंकुलं तथा॥  

तद्वत्परं विजानीयाद्भार्यायाः पंच एव च॥६१॥

पंचवैमातृतश्चास्य पितुर्मातामहेकुले॥  

पंचपंच विजानीयान्मातुर्मातामहस्य च॥६२॥

गुरोः पितृकुले पंचतस्य मातृकुले तथा॥  

आचार्यस्य कुले द्वंद्वं दशराजकुलस्य च॥६३॥

राज्ञो मातामहकुले पंचचैव प्रकीर्तिताः॥  

एकोत्तरं शतकुलं परिसंख्या तमेव च॥६४॥

आत्मना सह विप्रेंद्रा उद्धारः संमतः स्मृतः॥  

कुर्याद्देवार्चनं तीर्थेस्वविमुक्ते दशार्णवे॥६५॥

समुद्धरेत्कुलशतं शृणु विंशकुलं द्विज॥  

पंचपंच च पित्रोश्चपितुर्मातामहस्य च॥६६॥

मातुर्मातामहस्यैव जाति द्वंद्वमुदाहृतम्॥  

गुरोः संतानके द्वंद्वं तद्वद्यादवसात्वतौ॥६७॥

परपक्षस्य चैकं स्यादेकविंशं कुलं क्रमात्॥  

पानीयमेतत्सकलं त्रैलोक्यं सचराचरम्॥६८॥

पानीयेन विना वृत्तिर्लोके नास्तीति कर्हिचित्॥  

वारस्वस्थं पुष्पखंडंतोये पतति यावति॥६९॥

तावत्कालं वसेत्स्वर्गे अंते ब्रह्मत्वमाप्नुयात्॥  

तस्मात्तोयोपरि गृहं प्रासादोपरि वर्जयेत्॥७०॥

सूर्यरश्मियुतं यद्वै तत्तोयं तु विनिंदितम्॥  

चंद्ररश्मिविहीनं यन्नामृतत्वाय कल्पते॥७१॥

तस्माद्दशगुणं कुंडे तस्माद्दशगुणं ह्रदे॥  

देवानां स्थापनं कुर्यादविमुक्तफलं शुभम्॥७२॥

सुस्थितं दुःस्थितं वापि शिवलिंगं न चालयेत्॥  

चालनाद्रौरवं यातिनस्वर्गं नच स्वर्गभाक्॥७३॥

उच्छन्ननगरग्रामे स्थानत्यागे च विप्लवे॥  

पुनः संसारधर्मेण स्थापयेदविचारयन्॥७४॥

बाहुदंतादिप्रतिमा विष्णोश्चान्यस्य सत्तमाः॥  

न चालयेत्स्थापिते च विप्रवृक्षं न चालयेत्॥७५॥

केशवं हरिवृक्षं च मधूकं किंशुकं तथा॥  

नाकाले स्थापयेज्जातु चालनाद्ब्रह्महा भवेत्॥७६॥

देवालयस्य पुरतः कुर्यात्पुष्करिणीं द्विजाः॥  

ब्राह्मणानां समाजे च राजद्वारे चतुष्पथे॥७७॥

**देवार्थे ब्राह्मणार्थे च**

सुखं कुर्याच्च सर्वतः॥  

पश्चिमे पुष्टिकामं तुउत्तरे सर्वकामदम्॥७८॥

याम्ये स्वार्थें न कुर्वीतकोणे तु नरकं भवेत्॥  

मुखं प्रकल्पयेन्मध्ये केचिदुत्तरलंघनम्॥७९॥

कुर्याद्दक्षिणपूर्वे तु अर्कहस्तप्रमाणतः॥  

तडागे तु फलाहस्तं हस्तिकं ह्रासयेत्क्रमात्॥८०॥

तृप्ये हस्तं नलिन्यादावतो हीनं न कारयेत्॥  

गर्ततृणं कलाहस्तं तडागेऽत्र प्रचक्ष्यते॥८१॥

हीनेहीनतरं कुर्याद्धस्तमानेना ह्रासयेत्॥  

यूपस्तथाखादिर एवकार्यः श्रैपर्णिकाधात्रि समुद्भवश्च॥  

मानस्तथा षोडशहस्तसम्मितो रत्नात्सगंडीयुगकामयोजितैः॥८२॥

आनाहभग्ने चभवेच्च तस्य विंशांगुलो द्विगुणो मध्यगं च॥  

मध्येंऽगुलैश्च हीनः कार्यः शुभदः सर्वदा स्यात्॥८३॥

एवंविधश्चैव तडागयूपोमध्ये तथा षोडशहस्तसंमितः॥८४॥

कूपे च यूपोप्यथ हस्तमात्र स्ततश्चतुर्हस्तमितः प्रकीर्तितः॥  

आरामयोगेऽप्यथ मंडपे च कार्यश्चतुर्हस्तमितोऽथ यूपः॥८५॥

संपूर्णमाने कथितं प्रमाणं हीने तुहीनं प्रवदंति तज्ज्ञाः॥  

हस्तद्वयं प्रापितव्यस्तडागो हस्तं सार्धं पुष्करिण्यां प्ररोपः॥८६॥

प्रादेशं वै हस्तमानं कूपयूपस्य रोपतः॥  

न कुर्याज्जलमग्नं च यूपं सर्वत्र सत्तमाः॥८७॥

तडागे चापि आरामे स्थापयेच्च जलोपरि॥  

हस्तमर्धं तदर्धं स्यान्मानेनानेन दापयेत्॥८८॥

वाप्यां गर्ते पुष्करिण्यां प्रकुर्याज्जलसंमितम्॥  

यावत्प्रतोलीगत रेणु संघसंख्यागणोनोजरतामुपैति॥८९॥

तावत्सुरेशः सुरलोकवासी प्रासादकृज्जातु न जायते हि॥  

किंवा वाच्यः पुष्करिण्याभावः कर्तायः स्याद्वारुणा ब्रह्मलोकात्॥९०॥

यावत्कालो बाहुमात्रोद्धता स्याद्दृष्टिप्रोक्ताननिवर्तेत्कदाचित्॥  

लक्षैकमाराममयोत्तमः स्यान्मध्यं तदर्धं च कनिष्ठमानम्॥९१॥

तदर्धं वा प्रशस्तं तदनन्यं मुनयो वदंति॥  

विनार्जुनैर्बदरैः शैलुकैश्च हीनं कुर्याच्छानलैःपातिलैश्च॥९२॥

 इति श्रीभविष्ये महापुराणे मध्यमपर्वणि प्रथमभागे पूर्तनिर्णयो नाम नवमोऽध्यायः॥९॥छ॥

**॥सूतउवाच॥॥**

शोधयेत्प्रथमं भूमिं मितां कृत्वा ततोद्विजाः॥  

दशहस्तेन दंडेन पंचहस्तेन वा पुनः॥१॥

वाहयेत्सदा वृषभैस्तडागार्थेऽपि भूमिकाम्॥  

देवागारस्य या भूमिः श्वेतैश्च वृषभैरपि॥२॥

या भूमिर्ग्रहयागार्थे तन्नवाहैरपि स्पृशेत्॥  

आरामार्थे कृष्णवृषैःकूपार्थखननैरपि॥३॥

वाहयेत्त्रिदिनं विप्राः पंचव्रीहींश्च वापयेत्॥  

देवपक्षे सप्तगुणमारामकरणे गुणम्॥४॥

मुद्गमाषौधान्यतिलाः श्यामाकश्चेति पंचमः॥  

मसूरश्च कलायश्च सप्तव्रीहिगणः स्मृतः॥५॥

सर्षपश्च कलायश्च मुद्गोमाषश्चतुर्थकम्॥  

व्रीहित्रयं माषमुद्गौ

श्यामाकमहिषो गणः॥६॥

सुवर्णमृत्तिका ग्राह्या वर्णानामनुपूर्वशः॥  

बिल्ववृक्षैरियं कुर्याद्यूपशूनध्वजे दिने॥७॥

अरत्निमात्रं विज्ञेयं प्रशस्तं यष्टिहस्तकम्॥  

ऊर्णासूत्रमयीं मूर्तिं कृत्वा कुर्याच्चतुष्टयम्॥८॥

क्षीरदारुर्गर्तयुतं द्वादशांगुलमेव च॥  

ज्वालयेत्तिलतैलेन तथा केशरजेन वा॥९॥

पूर्वादिक्प्रणवे सिद्धिः पश्चिमाशागतिः शुभा॥  

मरणे दक्षिणायां च हानिः स्यादुत्तरे स्थिते॥१०॥

कल्पे विपत्करं विद्यात्तथा चैव च दिग्गते॥  

नारसिंहेन मनुनाचाग्निं प्रज्वाल्य दापयेत्॥११॥

मासे घटे तथा मासे कुर्याद्भूमिपरिग्रहम्॥  

सूत्रयेत्कीलयेत्पश्चान्महामाने द्विजोत्तमाः॥१२॥

ततो वास्तुबलिं दद्यात्खनित्रं परिपूजयेत्॥  

आब्रह्मन्निति मंत्रेण खनयेन्मध्यदेशतः॥१३॥

आज्येन मधुयुक्तेन गात्रमेकं प्रलेपयेत्॥  

स्वर्णतोयैस्तथा रत्नतोयैः स्नात्वा प्रलेपयेत्॥१४॥

ईशानाभिमुखेनैव कूपपक्षे विदुर्बुधाः॥  

अकृत्वा वास्तुयागं च यस्तडागं समुत्सृजेत्॥१५॥

तस्य वैवस्वतो राजा धर्मस्यार्धं निकृंतति॥  

प्रासादे च तथारामे महाकूपे तथैव च॥१६॥

गृहारंभे च विप्रेंद्रा दद्याद्वास्तुबलिं ततः॥  

शालैश्च खादिरैश्चैव पलाशैः केशरस्य च॥१७॥

बिल्वस्य बकुलस्यैव कलौ यूपः प्रशस्यते॥  

शुना चक्रोदरकृतं तत्पार्श्वे तु ध्वजद्वयम्॥१८॥

सर्पाकार तडागे च कूपेकुंभाकृतिर्भवेत्॥  

आरामे पद्मपुष्पाभं छत्राकारं तु मंडले॥१९॥

कुर्याच्छुनाकृतिं सेतौ विष्णुगेहे गदा कृतिम्॥  

अश्वाकारं चाश्वमेधे नरमेधे नराकृतिः॥२०॥

गोयागे च वृषाकारं गृहयागे ध्वजाकृतिः॥  

स्मशानगोप्रचारार्थं चैत्यवृक्षालयोत्तमाः॥२१॥

चक्राकारं लक्षहोमे कोटिहोमे हलाकृतिः॥  

नक्षत्राणि तथा मूलं शस्यते द्रुमरोपणे॥२२॥

एवं शस्योदितां भूमिं शुद्धां पूर्वप्लवान्विताम्॥  

परिगृह्य यजेद्देवं वनपालं शिखिध्वजम्॥२३॥

सोमं च नागराजानं ततो बीजं सुशोधयेत्॥  

आनयेद्धारयेत्पश्चाद्रौद्रतापेन तापयेत्॥२४॥

दिनद्वयांतरे चैव मंत्रैश्च परिमंत्रयेत्॥  

गर्भाधानं ततः कुर्याद्विष्णुमंत्रं जपंस्त्रिधा॥२५॥

एवमस्येति मंत्रेण त्रिधाजप्त्वा विमार्जयेत्॥  

देहि मेति च मंत्रेण संप्रोक्ष्य दशवारिणा॥२६॥

इत्यगृहीतमनुना पंचधा परिमंत्रितम्॥  

त्र्यंबकेनेति मंत्रेण बीजमारोपयेत्ततः॥२७॥

भार्यामृतुमती स्नात्वा पंचमेऽहनि सत्तमाः॥  

उत्संगे स्थापयित्वा च चुंबयेन्मंत्रयेत्ततः॥२८॥

एवं वृक्षस्य संस्कारमध्येऽपि त्वनुगच्छति॥  

तेन पुत्रत्वमाप्नोति नात्र कार्या विचारणा॥२९॥

तुलस्या बीजमादाय वैष्णवर्क्षे द्विजोऽहनि॥  

खानयेदपि गोमूत्रबिंदुतोयैः प्रसेचयेत्॥३०॥

**एषा**

तु स्वर्गमाप्नोति शितकुंभे निपातयेत्॥  

एकरात्रंपरिस्थाप्य तत आरोपयेद्भुवि॥३१॥

अविधौ कूपवाप्यादौ खनने सूयते क्वचित्॥  

कुर्वंति सहकारादिरोपणं ये नराधमाः॥३२॥

लभंते न फलं तेषामिह चाभ्येत्यधोगतिम्॥  

नदीतीरे स्मशाने च स्वगृहस्य च दक्षिणे॥३३॥

तुलसीरोपणं कृत्वा याति कर्ता यमालयम्॥  

पत्रपुष्पफलानां च रजोरेणु समागमाः॥३४॥

पोषयंति च पितरं प्रत्यहं प्रतिकर्मणि॥  

यस्तुवृक्षंप्रकुरुते छायापुष्पफलोपगम्॥३५॥

पथिदेवालये चापि पापात्तारयते पितॄन्॥  

कीर्तिश्च मानुषे लोके प्रत्यभ्येति शुभं फलम्॥३६॥

अतीतानागतश्चांतः पितॄणां स्वर्गतोद्विजाः॥  

तारयेद्वृक्षरोपी च तस्माद्वृक्षं प्ररोपयेत्॥३७॥

अपुत्रस्य पुत्रवत्त्वं पादपा इव कुर्वते॥  

यत्नेनापि च विप्रेंद्रा अश्वत्थारोपणं कुरु॥३८॥

शतैःपुत्रसहस्राणामेक एव विशिष्यते॥  

कामेनरोपयेद्विप्रा एकद्वित्रिप्रसंख्यया॥३९॥

मुक्तिहेतुः सहस्राणां लक्षकोटीनि यानि च॥  

धनीचाश्वत्थवृक्षे च अशोकः शोकनाशनः॥४०॥

प्लक्षोभार्या प्रदश्चैव बिल्व आयुः प्रदः स्मृतः॥  

धनप्रदो जंबुवृक्षो ब्रह्मदः प्लक्षवृक्षकः॥४१॥

तिंदुकः कुलवृद्धिः स्याद्दाडिमी कामिनीप्रदः॥  

बकुलो वंजुलश्चैव पापहा बलबुद्धिवान्॥४२॥

स्वर्गप्रदा धातकीस्याद्वटो मोक्षप्रदायकः॥  

सहकारः कामप्रदो गुवाकः सिद्धिमादिशेत्॥४३॥

सर्वशस्यं बलवले मधुकेचार्जुने तथा॥  

कदंबे विपुलाकीर्तिस्तिंतिडी धर्मदूषकः॥४४॥

जीवंती रोगशांतिः स्यात्केशरः शत्रुमर्दनः॥  

धनप्रदश्चैव वटोवटः श्वेतवटस्तथा॥४५॥

पनसे मंदबुद्धिः स्यात्कलिवृक्षः श्रियं हरेत्॥  

कलिवृक्षं च शाकोटमुदारावर्तकं तथा॥४६॥

पर्कटीं च तथानी परोपणात्संततिक्षयः॥  

शिशपां चार्जुनं चैव जयंती हयमारकान्॥४७॥

श्रीवृक्षं किंशुकं चैव रोपणात्स्वर्गमादिशेत्॥  

न पूर्वारोपयेद्यातुसमिधं कंटकीद्रुमम्॥४८॥

कुशं पद्मं जलजानां रोपणाद्दुर्गतिं व्रजेत्॥  

मंदारे कुलहानिः स्याच्छाल्मले शुक्रबुद्धिमान्॥४९॥

निंबे पशुविनाशः स्याच्छत्राके कुलपांसलः॥  

उत्पन्ने कुलपातःस्यात्पशुरेवक्षयो भवेत्॥५०॥

शत्रुवृद्धिः काकनादे वलपूगे हताश्रियः॥  

विनाक्रतौ विरुद्धश्च न सिंहं द्विजसत्तमाः॥५१॥

क्रतौ हि स्याद्विरुद्धश्च प्राप्नुयान्नरकाकृतिम्॥  

सहकारसहस्रंतु वरिष्ठं धातकीद्वयम्॥५२॥

तस्माच्चैव सहस्राद्धिपाटलैका विशिष्यते॥  

पाटलानां शतंपश्चादेक रक्तवटं भवेत्॥५३॥

वटानां द्विसहस्राणि पंचकं नागकेसरम्॥  

तस्माद्वरिष्ठःश्रीवृक्षो जम्बुवृक्षः प्रशस्यते॥५४॥

**तस्माद्धिम**

वतो ज्ञेयः श्रीपर्णीवृक्ष उत्तमः॥  

तिंदुकस्य त्रयश्चैव जंबुवृक्षस्य पंचकम्॥५५॥

कदंबार्जुनवृक्षस्य नारिकेरस्य च त्रयम्॥  

एवमुक्त्वा सधर्मात्मा कारयेत्कीदृशं बलम्॥५६॥

कल्पकोटिसहस्नाणि कल्पकोटिशतानि च॥  

स्वर्गभोगं समश्नाति विधिवद्दुमरोपणे॥५७॥

जन्मत्रयादिकं पापं विनाश्य स्वर्गमादिशेत्॥  

शतरोपी चब्रह्मत्वं विष्णुत्वं च सहस्रके॥५८॥

तुलसीरोपणाच्चैत्र आधिव्याधियुतो भवेत्॥  

वैशाखे कीर्तिमाप्नोति ज्येष्ठे तु मरणं भवेत्॥५९॥

आषाढे कीर्तिमाप्नोति श्रावणे परमां गतिम्॥  

भाद्रे धनागमश्चैव आश्विने कार्तिके क्षयः॥६०॥

तुलसी त्रिविधालोके कृते श्वेता प्रशस्यते॥  

किंचिच्छेदं च यः कुर्यादश्वत्थस्य वटस्य च॥६१॥

श्रीवृक्षस्य च विप्रेंद्राः स भवेद्ब्रह्मघातकः॥  

मूलच्छेदेन विप्रेंद्राः कुलपातो भवेदनु॥६२॥

वृक्षच्छेदी भवेन्मूक आधिव्याधिशतं भवेत्॥  

सायं प्रातश्च धर्मांते शीतकाले दिनांतरे॥६३॥

फलमामकुलत्थश्च माषो मुद्गास्तिलायवाः॥  

नृत्यगीतपयः केशफलपुष्पप्रदो भवेत्॥६४॥

अविकाकसकृच्चूर्णं यवचूर्णानि यानि च॥  

गोमांसमुदकं चैव सप्तरात्रं निधापयेत्॥६५॥

तमेकं सर्ववृक्षाणां फलपुष्पादि वृद्धिदम्॥  

रोहिमत्स्यस्य पित्तानि धन्याकं तत्र स्थापयेत्॥६६॥

तेनोदकादिसेकश्च कृतो वै वृद्धिमादिशेत्॥  

तित्तिडीबीजमादाय इक्षुदंडेन मर्दयेत्॥६७॥

तेनाशोके प्रसेकः स्यात्सहकारस्य वृद्धिमान्॥  

नालिकेरोदकं चैव माक्षिकैः सह सेचयेत्॥६८॥

दोहदं सर्ववृक्षाणां पूगादीनां विशेषतः॥  

दशशिराबीजयुतादिभिषेकाच्चजीवति॥६९॥

प्राक्प्रसूतिर्गवादीनां छागादिमहिषस्य च॥  

जरासु तोयं वृक्षाग्रे स्थापयेद्विचारयन्॥७०॥

परस्य सहकारस्य फलं स्यान्नात्र संशयः॥  

मेषस्य च वितालस्य यवागूं च समाहरेत्॥७१॥

तत्रमासैः सर्षपैश्च पूरयेन्मर्दयेत्ततः॥  

गुवाकवृक्षकं देव घर्षयेन्मर्दयेत्त्रिभिः॥७२॥

मृतोऽपि जीवयेच्छीघ्रंम्रियमाणोऽपि जीवति॥  

निंबपत्रं योगपत्रं शतावरिपुनर्नवाम्॥७३॥

क्षीरिकाताम्रकैः पत्रैर्धूमं दद्याद्दिनत्रयम्॥  

सहकारस्य मूलेन कीटरोधो न जायते॥७४॥

ततः प्राधान्यतो वक्ष्ये द्रुमाणां दोहदोऽन्यथा॥  

मत्स्योदकेन सिक्तेन आम्राणां वृद्धिरिष्यते॥७५॥

पक्वाम्रं रुधिरं चैव दाडिमानां प्रशस्यते॥  

यवोदकं सगोमांसं केतकीनां प्रशस्यते॥७६॥

क्षीरके वलवृद्धिः स्यात्तिंदुकः करमर्दकः॥  

मांसपूति रसामज्जा शोकताले गुवाकके॥७७॥

सपूतिमांसं सघृतं नालिकेरस्य रोहितम्॥  

मधुयष्ट्युदकैः सेकात्सामान्यं निहितं भवेत्॥७८॥

कपित्थबिल्वयोः सेकं गुडतोयेन सेचयेत्॥  

जातीनां मल्लिकानां च कुंदरं रंतिकस्य च॥७९॥

**गंधतोयसित**

करं सर्पनिर्मोक धूपकम्॥  

कूर्ममांसमन्नरसं विडंगस्य च पुष्पकम्॥८०॥

रथ्यावृक्षे प्रतिष्ठाप्य फलवाञ्जायते ततः॥  

वातसर्पस्य निर्मोकं तगराजगवस्य च॥८१॥

दद्याद्धूपं धान्यमध्ये धान्यवृद्धिश्च जायते॥  

मयूरपत्रमादायच्छागरोमाणि सप्त वै॥८२॥

एरंडतैलयोगेन दद्याद्धूपं निशागमे॥  

हिंगुकुसुमसंयोगान् मूषिकाणां परिन्यसेत्॥८३॥

करिविष्ठामृच्छविष्ठां कृत्तिकायां समाहरेत्॥  

निशातोये प्रसेकः स्यात्तत्क्षात्र मूलकं हरेत्॥८४॥

अश्वत्थमूले दशहस्तमात्रं क्षेत्रं पवित्रं पुरुषोत्तमस्य॥  

अश्वत्थछायासलिलस्य मध्ये विशेषतो वै त्रिपथैव गंगा॥८५॥

बाहुविंशांतरे रोपेत्सहकारं स धर्मवित्॥  

कलाहस्तांतरं धात्रीं बकुलं वंजुलं तथा॥८६॥

श्रैपर्णिकं च पुन्नाटं श्रीवृक्षं द्विगुणं तरौ॥  

हस्ते शैलमये चैव उत्तमं मानमीरितम्॥८७॥

शैलेष्टकादिरचिते चतुर्हस्ते तु संमिते॥  

वाप्यादीनां तु कूपानामेक वृक्षादिकस्य च॥८८॥

श्रीविष्णोर्वृक्षपक्षे च वरुणेष्टं च कूपके॥  

गणेशं पूजयेत्कुंभं दिक्पालांश्चविशेषतः॥८९॥

अग्निकार्यं विना कुर्यात्प्रकुर्याच्च सतां गतिम्॥  

श्रुत्वा कृतिं विधानेन अन्येषां वा तथोद्भवम्॥९०॥

अन्येषां चैव वृक्षे च तथा च तुलसीवने॥  

कुंभे वनस्पतिः स्थाप्यः पूजयेद्धोमयेत्ततः॥९१॥

वृक्षान्वानेन संस्कृत्य वासोभिरभिवेष्टयेत्॥  

शुच्यमानमिदं ज्ञेयमन्येषां वा तथोद्भवम्॥९२॥

तुलस्याः सहकारस्य ब्रह्मवृक्षस्य चैव हि॥  

अश्वत्थस्य वटस्यैव स्वर्णताप्यथवेधयेत्॥९३॥

 इति श्री भविष्ये महापुराणे मध्यमपर्वणि प्रथमभागे दशमोऽध्यायः॥१०॥

**॥सूतउवाच॥॥**

अथ तंत्रविधिं वक्ष्ये पुराणेष्वपि गीयते॥  

तंत्रे चैव प्रतिष्ठां च कुर्यात्पुण्यतमेऽहनि॥१॥

शतवृक्षक्षुद्रवृक्षे दशद्वादश वृक्षके॥  

दृष्टिमात्रांतरे सेतौकूपयागे समुत्सृजेत्॥२॥

न कूपमुत्सृजेज्जातु वृक्षयागे कथं च न॥  

तुलसीवनयागे तु न चान्यं यागमाचरेत्॥३॥

तडागयागे सेत्वादीन्नचारामे कदाचन॥  

न सेतुर्देवयागे तु तडागं न समुत्सृजेत्॥४॥

तंत्रे श्राद्धं पृथङ्नास्ति कर्तुर्भेदे पृथग्भवेत्॥  

शिवलिंगस्थापने च न चान्यदेवस्थापनम्॥५॥

स्वदेशे वर्जयेत्तं तं स्वतंत्रेण विधीयते॥  

विपरीते कृते चापि आयुःक्षय इति स्मृतिः॥६॥

तडागे पुष्करिण्यां वा आरामेऽपि द्विजोत्तमाः॥  

मानहीने मानपूर्णे दशहस्ते न दूषणम्॥७॥

द्विसहस्राधिकं यत्र तत्प्रतिष्ठां समाचरेत्॥  

दशद्वादशवृक्षे च आरामे पूर्ववद्द्विजाः॥८॥

प्रतिष्ठां बिल्ववृक्षे च अन्यथा कर्णवेधनम्॥  

कुर्याद्दोहददानं

च तत्र निर्मंथनादिकम्॥९॥

अनंतरं प्रदातव्यं लाजान्मूर्ध्न्यक्षतादिकम्॥१०॥

 इति श्रीभविष्ये महापुराणे मध्यमपर्वणि पूर्वभागे एकादशोऽध्यायः॥११॥

॥छ॥

**॥सूतउवाच॥**

प्रतिमालक्षणं वक्ष्ये यथा शास्त्रमतं द्विजाः॥  

प्रतिमां लक्षणैर्हीनां गृहीतां नैव पूजयेत्॥१॥

शैलजादारुजा ताम्रीमृद्भवा सर्वकामदा॥  

एकहस्ता द्विहस्ता वा सार्धहस्ता तथापि वा॥२॥

प्रासादमानमथवा अथवा सर्वलक्षणम्॥  

अष्टांगुलोत्सेधकं च न तु गेहेर्चयेत्कृती॥३॥

देवागारस्य यद्द्वारं तस्मादष्टांगुलेन तु॥  

त्रिभागपिंडिका कार्या द्वौभागौ प्रतिमा भवेत्॥४॥

अंगुलं वै भवेद्वृद्धिरशीतिश्चतुरुत्तरा॥  

विस्तारमानतः कार्यं वदनं द्वादशांगुलम्॥५॥

मुखत्रिभागे चिबुकं ललाटं नासिकां तथा॥  

कर्णे नासिकया ग्रीवातुल्यौ वा नियतौतुयौ॥६॥

नयने द्व्यंगुले स्यातां त्रिभागं तारका भवेत्॥  

तृतीयतारकाभागे शुभदृष्टिं विचक्षणः॥७॥

ललाटमस्तकग्रीवां कुर्यात्तत्सममेव तु॥  

परिणाहस्तु शिरसो भवेद्द्वात्रिंशदंगुलः॥८॥

तल्पौनासिकयाग्रीवा मुखेन हृदयांतरम्॥  

अथ विस्तारपंक्तिस्तु ततोऽर्धं तु कटिः सदा॥९॥

बाहू च बाहुतुल्यौ च ऊरू जंघेच जाघनम्॥  

गुल्फावस्थस्तु पादः स्याद्घाटितश्चतुरंगुलः॥  

षडंगुलस्तु विस्तारस्तुल्यां गुष्ठोंऽगुलत्रयम्॥१०॥

प्रदेशिनी च तत्तुल्याहीना शेपान्नखानखम्॥  

चतुर्दशांगुलः पादस्यायामः परिकीर्तितः॥११॥

एवं लक्षणसंयुक्ता सा पूज्या प्रतिमाशुभा॥  

अधरोष्ठस्तथैवोरुभ्रूललाटमनीषिकम्॥१२॥

गंडं च नियतं मूर्तौ कुर्यादंगसमुन्नतेः॥  

विशालनयनस्ताम्रपदो वायतलोचनः॥१३॥

सवितानलपत्रस्य चारुविद्याधरस्तथा॥  

वत्सप्रोक्तोऽतिमुकुटः कटकांगदहारवान्॥१४॥

अभ्यंग पदबंधादि समायोन्योपशोभि च॥  

सुप्रभामंडला चारु विचित्रमणिकुंडला॥१५॥

कराभ्यां कांचनीं मालां प्रोद्वहंतं शिरोरुहान्॥  

एवं लक्षणसंपन्नां कारयेद्विहितप्रदाम्॥१६॥

सुस्निग्धां वरदां सौम्यां द्वितीयाश्रमिणामिमाम्॥  

नवतालो भवेद्विष्णुर्वासुदेवस्त्रितालकम्॥१७॥

नृसिंहः पंचतालः स्याद्धयग्रीवस्तु पंचमः॥  

नारायणश्चाष्टतालो महेशस्तालपंचमः॥१८॥

नवताला भवेद्दुर्गाल क्ष्मीस्तालत्रयं ततः॥  

वाणीं तालत्रयं विद्यात्सविता सप्ततालकः॥१९॥

दक्षिणे वासुदेवस्य करे चक्रंप्रतिष्ठितम्॥  

शंखं भवेच्च तदधोवामार्धे तस्य वै गदा॥२०॥

तदधश्च भवेत्पद्मं श्रीवत्सेनोपशोभितम्॥  

सव्येऽर्धे तारकास्यं च त्रिनेत्रमुभयात्मकम्॥२१॥

**पार्श्वे नलिनसिंहौ द्वौसुभद्रां दक्षिणे**

न्यसेत्॥  

रुक्मिणीं वामभागे च तदधस्ताद्दिवींद्रकम्॥२२॥

कृतांजलि पुटस्थश्च नारदः कपिलस्तथा॥  

धर्माधर्मावुभौ पार्श्व कर्तव्यौ स्नग्विगां वरौ॥२३॥

यदुग्रं वासुदेवस्य तथा नारायणस्य च॥  

वैपरीत्यं विजानीयान्माधवानां तथैव च॥२४॥

तीर्थे गिरौ तडागे च समीपे स्थापयेत्सुधीः॥  

नगरग्राममध्ये वा ब्राह्मणानां च संसदि॥२५॥

अविमुक्ते विशेषेण सिद्धक्षेत्रे दशार्णके॥  

त्रीण्युत्तरसहस्राणि पंचपंचोत्तराणि षट्॥२६॥

कुलानि पूर्वं विप्रेंद्राः समुद्धरति नान्यथा॥  

कलौदारुमयः कार्यो ह्यशक्तौ मृन्मयेन वा॥२७॥

चंदनागुरुभिः कुर्याद्बिल्वश्रीपर्णिकस्य च॥  

पद्मकाष्ठमयश्चैव वाममस्य तथैव हि॥२८॥

 इति श्रीभविष्ये महापुराणे मध्यमपर्वणि प्रथमभागे द्वादशोऽध्यायः॥१२॥

॥छ॥

**॥ सूत उवाच ॥**

अतः परं प्रवक्ष्यामि कुंडानामथ निर्णयम्॥  

तस्योद्धारं च संस्कारं शृणुध्वं द्विजसत्तमाः॥१॥

चतुरस्रं च वृत्तं च पादार्धंचार्धचंद्रकम्॥  

योन्याकारं चंद्रकं च अष्टार्धमथ पंचमम्॥२॥

सप्तार्धं च नवार्धं च कुंडं दशकमीरितम्॥  

भूमिं संशोध्य विधिवत्तुषकेशादिवर्जिताम्॥३॥

भ्रामयेच्चोर्ध्वतस्तस्य भस्मांगाराणि यत्नतः॥  

अंकुरार्पणकं कुर्यात्सप्ताहादेव बुद्धिमान्॥४॥

स्थानं विमर्दनं कुर्यात्खनित्वा सेचयेज्जलैः॥  

पुष्टिहस्तोच्छ्रायमितं प्रकुर्यात्परिसूत्रयेत्॥५॥

अर्कांगुलमितं सूत्रं चतुरस्रं प्रकल्पयेत्॥  

अष्टादशांगके क्षेत्रे न्यसेदेकं बहिस्ततः॥६॥

मापयेत्तेन मानेन त्रिवृतं कुंडमुज्ज्वलम्॥  

पूर्ववद्विभजेत्क्षेत्रं भागैकं पुरतोन्यसेत्॥७॥

वृत्तानि कालिकादीनि बहिस्त्रीणि विवर्जयेत्॥  

पद्मकुंडमिदं प्रोक्तं विलोचन मनोहरम्॥८॥

दशधा भेदयेत्क्षेत्रे ऊर्ध्वाधोर्ध्वांगुलद्वयम्॥  

संपरिपातयेत्सूत्रं पाटयेत्तत्प्रमाणतः॥९॥

पंचधा भेदिते क्षेत्रेकामं वा विभजेत्सुधीः॥  

न्यसेत्पुरस्तादेवांगं कोणार्धार्ध प्रमाणतः॥१०॥

योनिस्थानं प्रतिष्ठाप्य अश्वत्थस्य दलाकृति॥  

सूत्रद्वयं ततो दद्यात्कुंडं परिमितं भवेत्॥११॥

चतुरस्रं समुद्धृत्य सूत्रं संकल्पयोगतः॥  

दिशं प्रतियथान्यायं पातयेच्च द्विजोत्तमाः॥१२॥

शृंगाटकं युग्मपुटं षडस्रं कुंडत्रयं बुधाः॥  

जलाशयारामकूपे नित्ये गृहमये यथा॥१३॥

चतुरस्त्रं भवेत्कुंडं द्विजसंस्कारकर्मणि॥  

देवप्रतिष्ठायागे च गृहवास्तौ चतुर्थकम्॥१४॥

वसुंधरायोगभेदे प्रपंचे वर्तमादिशेत्॥  

सोमेष्टौ पंकजं प्रोक्तं नरमेधाश्वमेधयोः॥१५॥

अंकुरार्पणयागे च वैष्णवे यागकर्मणि॥  

शिवदेव्योश्च जन्मादावष्टम्यां चार्धचंद्रकम्॥१६॥

मार्जारपौष्टिके वैरं रम्ये च

शांतिके तथा॥  

शांतिप्रतिष्ठायागे तु शाक्तानां काम्यकर्मणि॥१७॥

पुरश्चरणकाम्येषु ज्वरादीनां विमोक्षणे॥  

एवंविधेषु कार्येषु योनि कुंडं प्रशस्यते॥१८॥

देवतातीर्थयात्रादौ महायुद्धप्रवेशने॥  

सौरेशांते पौष्टिके च षट्पुरं कुंडमुत्तमम्॥१९॥

मारणोच्चाटने चैव तथा रोगोपशांतये॥  

वैष्णवानां कोटिहोमे नृपाणामतिशोचने॥२०॥

अष्टास्रमब्जकुंडं च सप्तास्त्रं निधिसाधने॥  

राज्ञासाध्ये च पंचास्रंकन्याप्राप्तौ त्रिरस्रकम्॥२१॥

यावन्निम्नं भवेदेव विस्तारस्तावदेव तु॥  

कुंडानुरूपतः कार्यामेखला सर्वतो बुधैः॥२२॥

अयुतादिषु होमेषु मेखलां योजयेत्सुधीः॥  

निम्नप्रमाणे चात्रापि मूलेसाधगुलं त्यजेत्॥२३॥

कोणवेदरसैर्मानंयथा योग्यमनुक्रमात्॥  

मुष्टिहस्ते समुत्सेधे सार्धांगुल परिष्कृतः॥२४॥

अरत्निमात्रे कुंडे तु त्रिश्चैकांगुलतः क्रमात्॥  

एकहस्तमिते कुं डेवेदाग्निनयनांगुलाः॥२५॥

सप्तमेखलकं युक्तं लक्षहोमे न शस्यते॥  

पंचमे खलकं वाथ लक्षकोट्यां च योजयेत्॥२६॥

एकांगुलादिमानेन नेमिंसंवर्धयेत्सुधीः॥  

चतुर्हस्तमिते कुंडे तावदेव गुणांगुलाः॥२७॥

वसुहस्ते भानुपंक्तिर्युग्महीनेऽपिताः क्रमात्॥  

सर्वाः समाग्रहमखे मेखलाश्च सहस्रके॥२८॥

पार्श्वतो योजयेत्तत्र मेखलास्ता यथाक्रमम्॥  

सार्धांगुलादिमानेन नेमिंसंवर्धयेत्सुधीः॥२९॥

एकमेखलयागेन योजयेच्छक्तिभावतः॥  

होमाधिक्ये बहुफलमन्यूनं नाधिकं भवेत्॥३०॥

कुंडस्यरूपं जानीयात्परमं प्रकृतेर्वपुः॥  

ततोहोमे शतगुणं स्थंडिले स्वल्पकं फलम्॥३१॥

षट्चतुर्भा गुणायामविस्तारोन्नतिशालिनी॥  

एकांगुलं तु योन्यग्रंकुर्यादीषदधोमुखम्॥३२॥

एकैकांगुलतोयोनिंकुंडशून्येषु वर्धयेत्॥  

सममध्ये मेखलायाः सपर्याया सुलक्षणा॥३३॥

स्थापयेत्कुंडकोणेषु योनिंतां द्विजसत्तमाः॥  

कुंडानां कल्पयेन्नाभिं स्फुटमंबुजसन्निभाम्॥३४॥

तत्तु कुंडानुरूपं वा सुव्यक्तं सुमनोहरम्॥  

योनिकुंडे योनिमब्जं कुंडेनाभिंच वर्जयेत्॥३५॥

यावद्द्वयप्रमाणेन अर्धांगुलक्रमाद्वहिः॥  

नाभिं प्रवर्धयेदेकं कुंडानां रूपतो यथा॥३६॥

तत्रतत्र भवेत्कुंडं बिंबशून्यं न होमयेत्॥  

शिवशक्ति समायोगात्काम उत्पद्यते यतः॥३७॥

अवटोपि उमादेवी बिंबःख्यातः सदाशिवः॥  

न कुर्यादेकया हीनं मरणं च समुद्दिशेत्॥३८॥

त्रयोदशांगुलं हित्वा वह्निहस्तमथापि वा॥  

महातीर्थे सिद्धक्षेत्रे यत्र शंभुगृहे कुले॥३९॥

तस्यदक्षिणदिग्भागे अग्रतोमंडलं लिखेत्॥  

तत्रपूजा प्रकर्तव्या पूर्वमानेन चाश्रयेत्॥४०॥

**अर्कहस्तांतरे कुर्याच्छतो**

र्ध्वांतेशतेन वा॥४१॥

 इति श्रीभविष्ये महापुराणे मध्यमपर्वणि प्रथमभागे त्रयोदशोऽध्यायः॥१३॥

॥छ॥

**॥सूत उवाच॥**

यस्य यज्ञस्य यन्मानं तत्तुतेनैव योजयेत्॥  

अमानेन हतोयज्ञस्तस्मान्मानं न हापयेत्॥१॥

शतार्धं प्रथमं मानं शतसाहस्रमेव च॥  

अयुतं च तथा लक्षंकोटिहोममतः परम्॥२॥

अतः परं तु विभवे राजावान्यो द्विजोत्तमाः॥  

न स सिद्धिमवाप्नोति अयागफलभाग्भवेत्॥३॥

विपाकं कर्मणां सर्वं नरः प्राप्नोति सर्वदा॥  

शुभाशुभं ततोनित्यं प्राप्नोति मनुजः किल॥४॥

युक्ताश्चापि ग्रहास्तत्र नित्यं शांतिकपौष्टिके॥  

तस्मात्प्रयत्नतो भक्त्यानित्यं पूजा यथाविधि॥५॥

अद्भुते चतथाशांतिं कुर्याद्भक्ति समन्वितः॥  

तस्माद्ब्रहाभि जनितं शुभाशुभफलं खलु॥६॥

अद्भुतेषु च सर्वेषु अयुतं कारयेन्नरः॥  

होमं यथाभिरुचितं पौष्टिके काम्यकर्मणि॥७॥

लक्षहोमं कोटिहोमं राजा कुर्याद्यथाविधि॥  

अन्यः शतादिकं कुर्यादयुतं विभवे सति॥८॥

ग्रहाणां लक्षहोमस्तु कोटिहोमस्तथा कलौ॥  

निधिहोमं चाभिचारं तन्नकुर्याद्गृहाश्रमी॥९॥

यत्रयत्र जपः कार्यो होमोवा यत्र कुत्रचित्॥  

मानं नैव च कर्तव्यं मानादौ चाष्टकं न्यसेत्॥१०॥

युग्मसाध्यं न कर्तव्यं युग्मतो भयमादिशेत्॥  

लक्षे सप्ततालसंख्या कोटिहोमे च विंशतिः॥११॥

एकत्रिंशद्दिनैर्वापि नकुर्याद्व्यत्ययं क्वचित्॥  

आरंभस्त्रिसहस्रः स्याद्द्वितीयेऽष्टसहस्रकः॥१२॥

तृतीये तु सहस्रं स्याद्ग्रहसाध्यः स्मृतोविधिः॥  

पंचाहे च समारंभे सहस्रं जुहुयाद्बुधः॥१३॥

द्वितीयेऽह्नि द्विसाहस्रं तृतीयेनु सहस्रकम्॥  

गुणसाहस्रकं तुर्ये पंचाहे शेषमीरितम्॥१४॥

नवाहे कल्पयेल्लक्षमेकैकांगं दिनेदिने॥  

पंचमे च तथा षष्ठेकुले भागद्वयाधिकम्॥१५॥

कोटिहोमे च तिथ्यंगे शतभागेन कल्पयेत्॥  

न न्यूनं नाधिकं कार्यमेतन्मानमुदाहृतम्॥१६॥

नित्यमेकं दिने दद्यात्पृथङ्नित्यं न चाचरेत्॥  

स समाजे जपेन्नित्यं पंचतारेण स्विष्टकृत्॥१७॥

अयुते लक्षहोमे च कोटिहोमे च सर्वदा॥  

प्रथमे दिवसे कुर्याद्देवतानां च स्थापनम्॥१८॥

महोत्सवे द्वितीये तु बलिदानं तथैव च॥  

त्र्यहसाध्ये त्रिरात्रे च पूर्णंकृत्वा विसर्जयेत्॥१९॥

पंच हेतु तृतीयेऽह्नि बलिदानं प्रशस्यते॥  

सप्ताहे चाष्टदिवसे नवाहे पंचमेऽहनि॥२०॥

पंचाहेद्वादशाहे तु द्वात्रिंशत्षोडशेऽहनि॥  

इतोऽन्यथा न कुर्वीत नात्र यज्ञफलं लभेत्॥२१॥

 इति श्रीभविष्ये महापुराणे मध्यमपर्वणि प्रथमभागे चतुर्दशोऽध्यायः॥१४॥

॥छ॥

**॥सूत उवाच॥**

कुंडानामथ संस्कारे वक्ष्ये शास्त्रमतं यथा॥  

असं

स्कृते चार्थहानिस्तस्मात्संस्कृत्य होमयेत्॥१॥

अष्टादशस्युः संस्काराः कुंडानां तत्रदेशिताः॥  
तारेणावेक्षयेत्स्थानं कुशतोयैः प्रसेचयेत्॥२॥

त्रिसूत्रीकरणं पश्चाद्वृत्तसूत्रं निपातयेत्॥  
वारेण कीलकं दद्यान्नारसिंहेन कुड्मलम्॥३॥

जिह्वां प्रकल्पयेत्पश्चात्तस्मादग्निं समाहरेत्॥  
न च म्लेच्छगृहादग्निंन शूद्रनिलयात्क्वचित्॥४॥

नदीपर्वतशालाच्च स्त्रीहस्तात्परिवर्जयेत्॥  
संस्कृत्य परिगृह्णीयात्त्रिधा कृत्वा समुद्धरेत्॥५॥

तमग्निंप्रतिगृह्णीयादात्मनोऽभिमुखं यथा॥  
वह्निबीजेन मतिमाञ्छिवबीजेन प्रोक्षयेत्॥६॥

वागीश्वरीमृतुस्नातां वागीश्वर समागताम्॥  
ध्यात्वा समीरणंदद्यात्काममुत्पद्यते ततः॥७॥

कालबीजेन ऐशान्यां योनावग्निं विनिक्षिपेत्॥  
पश्चाद्देवस्य देव्याश्चदद्यादाचमनीयकम्॥८॥

पितृपिंगल दहदह पचयुग्ममुदीर्य च॥  
सर्वज्ञाज्ञापय स्वाहा मंत्रोयं वह्निपूजने॥९॥

वह्निबर्हिषि संयुक्ताः सादियांताः सविंदवः॥  
वह्निमंत्राः समुद्दिष्टा द्विजानां मंत्रमीरितम्॥१०॥

जिह्वास्तास्त्रिविधाः प्रोक्ता यज्ञे दत्तेन सत्तमाः॥  
हिरण्यामाज्यहोमेषु होमयेत्संयतात्मनः॥११॥

त्रिमध्वक्तैर्यत्रहोमं कर्णिकायां च होमयेत्॥  
कनकास्यात्तु कृष्णास्याद्धिरण्या शुभ्रता तथा॥१२॥

बहुरूपातिरूपा च सात्त्विकोयोगकर्मसु॥  
विश्वमूर्तिस्फुलिंगिन्यौ धूम्रवर्णो मनोयथा॥१३॥

लोहितास्यात्करालास्यात्कालीभासस्य इत्यपि॥  
एताः सप्तनियुंजीत विज्ञेयाः क्रूरकर्मसु॥१४॥

समिद्भेदेषु या जिह्वास्तास्तु तेनैव योजयेत्॥  
हिरण्यामाज्यहोमेषु होमयेत्संयतात्मनः॥१५॥

त्रिमध्वक्तैर्यथा होमं कर्णिकायां च होमयेत्॥  
शुद्धक्षीरेण रक्तायां नैत्यिकेषु प्रभास्मृता॥१६॥

बहुरूपा पुष्पहोमे कृष्णाचान्नेन पायसैः॥  
इक्षुहोमे पद्मरागा सुवर्णा पद्महोमके॥१७॥

लोहिता पद्महोमे च श्वेता वै बिल्वपत्रके॥  
धूमिनी तिलहोमे च काष्ठहोमे करालिका॥१८॥

लोहितास्यात्पितृहोमे ततोज्ञेया मनोजवा॥  
वैश्वानरं स्थितं होमे समिद्धोमेषु सत्तमाः॥१९॥

समानमाज्यहोमे च निषण्णं शेषवस्तुषु॥  
आस्यात्तु जुहुयाद्वह्नौ पिपर्त्ति सर्वकर्मसु॥२०॥

कर्णहोमे वै विव्याधिर्नैत्रे तद्द्वयमीरितम्॥  
नासिकायां मनःपीडा मस्तके ध्वानसंशयः॥२१॥

गुह्येविपत्करं चैव तस्मात्तत्र न होमयेत्॥  
साधारणमथोवक्ष्ये वह्नेर्जिह्वाश्च कीर्तिताः॥२२॥

प्रवक्ष्यामि विधिं कृत्स्नं यद्विशेषं पुनः शृणु॥  
घृताहुतौ हिरण्याख्या गगणापाणिहोमतः॥२३॥

वक्राख्याता महद्धोमे कृष्णाभासा क्रतौमता॥  
सुप्रभामोदकविधौ बहुरूपाति रूपिका॥२४॥

पुष्पपत्र

विधौ होमे वह्नेर्जिह्वाः प्रकीर्तिताः॥  
न वा संकल्पयेत्कुंडे शूद्राकारविभेदतः॥२५॥

इंद्रकोष्टं मस्तकं स्यादीशाग्नेये च मस्तके॥  
तत्काष्ठपार्श्वे द्वेनेत्रे द्वौकरौ च पदक्रमात्॥२६॥

अविशिष्टं भवेत्पुच्छं मध्ये चोदरसंभवम्॥  
उदरे होमयेत्पुष्टिमन्नं पायसकं च यत्॥२७॥

हुत्वाव्रीहिगणंतत्रकर्णे पुष्पाहुतिं हुनेत्॥  
वामकर्णे वामनेत्रे हुनेदब्जादिकं बुधः॥२८॥

श्रवणे चैव नेत्रे च दक्षिणे चेक्षुखण्डकम्॥  
वामपादे वामकरे अभिचारेषु शस्यते॥२९॥

मारणे पुष्पदेशे तु न चान्यं होमयेत्क्वचित्॥  
विपत्करं विजानीयाद्ध्वनिः सर्वविनाशकृत्॥३०॥

चंदनागरुकर्पूरपाटलायूथिकानिभः॥  
पावकस्य सुतो गंधः समंतात्सुमहोदयः॥३१॥

प्रदक्षिणस्त्यक्तकल्पाच्छत्राका शिथिला शिखा॥  
शुभदा यजमानस्य राज्यस्यापि विशेषतः॥३२॥

छिन्नवृत्ताः शिखाः कुर्यान्मृत्युर्धनपरिक्षयः॥  
निर्वाप्यं मरणं विद्यान्महाधूमाकुलेऽपि च॥३३॥

एवंविधेषु दोषेषुप्रायश्चित्तं समाचरेत्॥  
अष्टाविंशाहुतस्त्यिक्त्वा ब्राह्मणान्भोजयेत्ततः॥३४॥

मूलेनाज्येन जुहुयाज्जुहुयात्पंचविंशतिम्॥  
महास्नानं प्रकर्तव्यं त्रिकालं हरिपूजनम्॥३५॥

 इति श्रीभविष्ये महापुराणे मध्यमपर्वणि प्रथमभागे पंचदशोऽध्यायः॥१५॥छ॥

**॥सूतउवाच॥**

नित्यं नैमित्तिकं चैव यागादौ च समाप्तके॥  
होमावसाने प्रजपेदुपचारांश्च षोडश॥१॥

दद्यात्समीरणं पश्चात्पीठपूजां समाचरेत्॥  
गृहीत्वा रक्तपुष्पं च ध्यायेद्वह्निं यथाविधि॥२॥

इष्टं शक्तिस्वस्तिकाभीतिमुच्चैर्दीर्घैर्दोभिर्धारयन्तं वरांतम्॥  
हेमाकल्पं पद्मसंस्थं त्रिनेत्रं ध्यायेद्वह्निं बद्धमौलिं जटाभिः॥३॥

पूर्वादिद्वारदेशेषु कामदेवं शतक्रतुम्॥  
वराहं षण्मुखं चैव गंधाद्यैः साधु पूजयेत्॥४॥

आवाह्य स्थापयेत्पश्चादष्टौ मुद्राः प्रदर्शयेत्॥  
दत्त्वासनं स्वागतं च दद्यात्पाद्यादिचत्रयम्॥५॥

अतः पूर्वादिपात्रेषु यावता च हुताशनम्॥  
सुवर्णवर्णममलं समिद्धं सर्वतोमुखम्॥६॥

महोदरमहाजिह्वा आकाशत्वेन पूजयेत्॥  
तारकादीन्समाप्ते च गंधैः पुष्पैः पृथग्विधैः॥७॥

तत्रैव जिह्वास्त्रिविधा ध्यायेन्मंत्रपुरः सराः॥  
वक्ष्यमाणेन मंत्रेण उपचारैरनंतरम्॥८॥

त्वमादिः सर्वभूतानां संसारार्णवतारकः॥  
परमज्यातीरूपस्त्वमासनं सफलीकुरु॥९॥

दद्यादासनमेतेन पुष्पगुच्छत्रयेण तु॥  
पुटांजलिं ततो बद्ध्वापृच्छेत्कुशलपूर्वकम्॥१०॥

वैश्वानर नमस्तेऽस्तु नमस्ते हव्यवाहन॥  
स्वागतं तु सुरश्रेष्ठ शांति कुरु नमोऽस्तु ते॥११॥

नमस्ते भगवन्देव आपोनारायणात्मक॥  
सर्वलोकहितार्थाय पाद्यं च प्रतिगृह्यताम्॥१२॥

नारायणपरं धामज्योतीरूप सनातन॥  

गृहाणार्घ्यं मयादत्तं विश्वरूप नमोऽस्तुते॥१३॥

जगदादित्यरूपेण प्रकाशयति यः सदा॥  

तस्मै प्रकाशरूपाय नमस्ते जातवेदसे॥१४॥

धनंजय नमस्तेऽस्तु सर्वपापप्रणाशन॥  

स्नानीयं ते मया दत्तं सर्वकामार्थसिद्धये॥१५॥

हुताशन महाबाहो देवदेव सनातन॥  

शरणं ते प्रयच्छामि देहिमे परमं पदम्॥१६॥

ज्योतिषां ज्योतीरूपस्त्वमनादिनिधनाच्युत॥  

मया दत्तमलंकारमलं कुरु नमोऽस्तुते॥१७॥

देवीदेवा मुदंयान्ति यस्य सम्यक्समागमात्॥  

सर्वदोषोपशांत्यर्थं गंधोऽयं प्रतिगृह्यताम्॥१८॥

त्वं विष्णुस्त्वं हि ब्रह्मा ज्योतिषां गतिरीश्वर॥  

गृहाण पुष्पं देवेश सानुलेपं जगद्भवेत्॥१९॥

देवतानां पितॄणां च सुखमेकं सनातनम्॥  

धूपोऽयं देवदेवेश गृह्यतां ते धनंजय॥२०॥

त्वमेकः सर्वभूतेषु स्थावरेषु चरेषु च॥  

परमात्मा पराकारः प्रदीपः प्रतिगृह्यताम्॥२१॥

नमोऽस्तु यज्ञपतये प्रभवे जातवेदसे॥  

सर्वलोकहितार्थाय नैवेद्यं प्रतिगृह्यताम्॥२२॥

हुताशन नमस्तुभ्यं नमस्ते रुक्मवाहन॥  

लोकनाथ नमस्तेऽस्तु नमस्ते जातवेदसे॥२३॥

इत्यनेन तु मंत्रेण दद्याद्दिव्येऽप्यधीतकम्॥  

सर्वस्वं यज्ञसूत्रं च परमान्नं समाक्षिकम्॥२४॥

 इति श्रीभविष्ये महापुराणे मध्यमपूर्वणि प्रथमभागे षोडशोऽध्यायः॥१६॥छ॥

**॥सूतउवाच॥**

यज्ञभेदं त्रिभेदं च वक्ष्ये शास्त्रमतं यथा॥  

यथा वेदानुसारेण यथाग्रहण योजनम्॥१॥

शतार्धे वह्निरुद्दिष्टः शतार्धे काश्यपः स्मृतः॥  

घृतप्रदीपके विष्णुस्तिलयागे वनस्पतिः॥२॥

सहस्रे ब्राह्मणो नाम अयुते हरिरुच्यते॥  

लक्षहोमे तु वह्निः स्यात्कोटिहोमे हुताशनः॥३॥

वरुणः शांतिके ज्ञेयो मारणे ह्यरुणः स्मृतः॥  

नित्यहोमेऽनलो नाम प्रायश्चित्ते हुताशनः॥४॥

लोहितश्चान्न यज्ञेयो ग्रहाणां प्रत्यनुक्रमात्॥  

देवप्रतिष्ठायागे तु लोहितः परिकीर्तितः॥५॥

प्रजापतिर्वास्तुयागे मंडपे चापि पद्मके॥  

प्रपायां चैव नागाख्यो महादाने हविर्भुजः॥६॥

गोदाने च भवेद्रुद्रः कन्यादाने तुगोऽजकः॥  

तुलापुरुषदाने च धाताग्निः परिकीर्तितः॥७॥

वृषोत्सर्गे भवेत्सूर्योऽवसानांते रविः स्मृतः॥  

पावको वैश्वदेवे च दीक्षापक्षे जनार्दनः॥८॥

त्रासने च भवेत्कालः क्रव्यादः शरदाहने॥  

पर्णदाहे यमोनाम ह्यस्थिदाहे शिखंडिकः॥९॥

गर्भाधाने च मरुतः सीमंते पिंगलः स्मृतः॥  

पुंसवनर्त्विंद्र आख्यातः प्रशस्तो यागकर्मणि॥१०॥

नामसंस्थापने चैवमुपन्यस्ते च पार्थिवः॥  

निष्क्रमे हाटकश्चैव प्राशने च शुचिस्तथा॥११॥

षडाननश्च[^816] चूडायां व्रतादेशे समुद्भवः॥

[^816]: ॑# "चूडाकर्मणि सभ्यःस्याद्व्रतादेशे च माधवः–इ०पा०।"

वीतिहोत्रश्चोपनये समावर्ते धनंजयः॥१२॥

उदरे जठराग्निश्च समुद्रे वडवानलः॥  

शिखायां च विभुर्ज्ञेयः स्वरस्याग्निः सरीसृपः॥१३॥

अश्वाग्निर्मंथरो नाम रथाग्निर्जातवेदसः॥  

गजाग्निर्मंदरश्चैव सूर्याग्निर्विंध्य संज्ञकः॥१४॥

तोयाग्निर्वरुणोनाम ब्राह्मणाग्निर्हविर्भुजः॥  

पर्वताग्निः क्रतुभुजो दावाग्निः सूर्यउच्यते॥१५॥

दीपाग्निः पावको नाम गृह्याग्निर्धरणीपतिः॥  

घृताग्निश्च नलोवायुः सूतिकाग्निश्चराक्षसः॥१६॥

 इति श्रीभविष्ये महापुराणे मध्यमपर्वणि प्रथमभागेऽग्निनाम वर्णनं नाम सप्तदशोऽध्यायः॥१७॥छ॥

**॥सूत उवाच॥॥**

अथातो होमद्रव्याणां प्रमाणमभिधीयते॥  

प्रमाणे चाप्रमाणे च निष्फलं भवति ध्रुवम्॥१॥

कर्षमात्रं घृतं होमेशुक्तिमात्रं यः स्मृतम्॥  

तत्समं पंचगव्यं च दधिदुग्धं तथा मधु॥२॥

मुष्टिमानेन पृथुका लाजाः स्युर्मुष्टिसंमिताः॥  

शर्करामुष्टिमात्रं च शर्करातोलकं विदुः॥३॥

द्वितोलकं गुडं विद्यादिक्षुपर्वविधिर्भवेत्॥  

एकैकं पत्रपुष्पाणि शालूकस्य त्रिमुष्टिकम्॥४॥

एकलग्ने न जुहुयान्न पृथग्जुहुयात्क्वचित्॥  

सवृंतकं जपापुष्पं केशरं तत्सवंतकम्॥५॥

एकैकशश्च पद्मानां जलजानां तथैव च॥  

जीवंत्याः फलमानेन पिष्टकानां प्रसंख्यया॥६॥

वसंतकं धात्रिमाने मोदकस्य प्रमाणतः॥  

एकैकशः फलानां च मातुलिंगत्रिखंडकम्॥७॥

अष्टधा नालिकेरस्य पनसं दशधा भवेत्॥  

पद्मबीजप्रमाणेन कूष्मांडं चाष्टधा भवेत्॥८॥

उर्वारुकं चाष्टधा च गुडूची चतुरंगुलम्॥  

पूगमानं च मांसस्य सगुडं तत्र दृश्यते॥९॥

अन्यत्र बदरीमानं तिंदुकं च त्रिधाकृतम्॥  

काष्ठंप्रादेशमात्रं स्याद्दूर्वायाश्चत्रिपत्रकम्॥१०॥

पत्रभूर्जं च गृह्णीयाच्छमी प्रादेशमात्रकम्॥  

व्रीहयो मुष्टिमात्राः स्युः शुक्तिमानेन सर्षपाः॥११॥

मरीचाः स्युर्विमानेन मृणालं चाथ मूलकम्॥  

सप्तखंडं च वार्ताकी त्रिपुष्टश्चत्रिधोदितम्॥१२॥

चंदनागुरुकर्पूरकस्तूरीकुंकुमानि च॥  

तित्तिडीबीजमानेन समुद्दिष्टानि देशिकैः॥१३॥

समिधाप्लवने त्र्यंगतिलानामपि मध्यतः॥  

दशकं प्लावनेनैव सहस्राणां शतं विना॥१४॥

एवंव्रीहि प्लावने च काष्ठावदिक्षुदंडकम्॥  

प्रोक्षणं मृदुपुष्पाणां लतादीनां तथैव च॥१५॥

पायसान्ने तथान्ने च मोदके पिष्टकेऽपि च॥  

शाल्याशक्तेन जुहुयाद्व्यत्ययेव्यत्ययं फलम्॥१६॥

बिल्वपत्रस्य प्लवनं दंडं हित्वा च प्लावयेत्॥  

वृंतसंप्लावनादेव फलं हरति राक्षसः॥१७॥

बिल्वपत्रस्य पूर्वार्धप्राप्तमात्रेण योजयेत्॥  

पत्रत्रयं तथा होमे छिन्नेभिन्नेऽतिदूषणम्॥१८॥

नवित्रिप्लवनं कुर्यात्कृत्वा याति रसातलम्॥  

तस्माच्च पुत्रशिष्याद्यैर्ब्राह्मणैस्तत्वकोविदैः॥१९॥

पूर्वाशाभिमुखो भूत्वा पावयेच्च यथाक्रमात्॥  

न न्यूनं नाधिकं कुर्याच्छांतिपक्ष उदङ्मुखः॥२०॥

पायसान्यन्यदेवेषु यत्नेन परिवर्जयेत्॥  

न चाग्नौ दापयेद्यत्नादेतेभ्यः प्रतिपादयेत्॥२१॥

कनिष्ठांगुलिमासाद्य प्रकुर्यात्पर्वभूषणम्॥  

गुणदोरकमानेन तावद्धामगतिर्बुधाः॥२२॥

अंगुलैर्द्वित्रिचतुरैः पत्रहोमाकृतिक्रमात्॥२३॥

 इति श्रीभविष्ये महापुराणे मध्यमपर्वणि प्रथमभागेष्टादशोऽध्यायः॥१८॥छ॥

**॥सूत उवाच॥॥**

श्रीपर्णीशिंशपाक्षीरीबिल्वः खदिर एव च॥  

स्रुवेप्रशस्तास्तरवः सिद्धिदा यागकर्मणि॥१॥

प्रतिष्ठायां प्रशस्तास्तु धात्रीखदिर केशराः॥  

संस्कारे शशिभिन्नौ च धात्री धात्रा विनिर्मिताः॥२॥

संप्राशोयः स्रुवः प्रोक्तः संस्कारे यज्ञसाधने॥  

प्रतिष्ठायां तुकथितास्तदन्यच्छास्त्रवेदिभिः॥३॥

स्रुवं स्रुचमथो वक्ष्ये यदधीनश्च जायते॥  

यज्ञेन सर्वकं धार्यमक्षरेण च व्यत्ययः॥४॥

तस्यादौ च स्रुवं वक्ष्ये यच्चमानं यदास्पदम्॥  

काष्ठं गृहीत्वा बिल्वस्य रिक्तादितिथिर्वजिते॥५॥

समुपोष्य च रचयेदामिषाणि न च स्मरेत्॥  

वर्जयेद्ग्राम्यधर्मं च निर्माणे स्रुक्स्रुवस्य वै॥६॥

काष्ठं गृहीत्वा विभजेद्भागंत्रिंशत्तथा पुनः॥  

विंशदंगुलमानं तु कुंडवेदि समोदरम्॥७॥

कटाहाकारनिम्नं च स्रुवं कुर्याद्विचक्षणः॥  

धात्रीफलसमाकारं स्वधानिम्नं सुशोभनम्॥८॥

वेद्यां शूर्पाकृतिं कुर्यात्कुलानि परिकल्पयेत्॥  

हंसवत्त्रिगुणोवापि हस्तेनाऽनुमुखं लिखेत्॥९॥

स्रुवं चतुर्विंशतिभिर्भागैश्चरचयेद्ध्रुवम्॥  

द्वित्रिंशं स्यात्कुंडमानमदैवै तस्य कीर्तितम्॥१०॥

चतुर्भिरंगैरानाहः कर्षाद्यग्रंततः स्रुवः॥  

अंगद्वयेनलिखयेत्पंके मृगमदाकृतिः॥११॥

दंडमूलाश्रये दंडी भवेत्कंकणभूषितः॥  

सौवर्णस्य च ताम्रस्य कार्यादर्वी प्रमाणतः॥१२॥

श्रैपर्णिकोद्भवं यच्च इंदुवृक्षसमुद्भवम्॥  

क्षीरवृक्षसमुद्भूतं द्वादशांगुलसंमितम्॥१३॥

द्व्यंगुलं मंडलं तस्य दर्वीसा यज्ञसाधने॥  

चत्वारिंशत्तोलिकाभिरिति ताम्रमयस्य च॥१४॥

पंचांगुलं मंडलं च अष्टहस्तं च दंडकम्॥  

अन्नादिपायसविधौ दर्वीयज्ञस्य साधने॥१५॥

दशतोलकमानेन सा च दर्वीउदाहृता॥  

आज्यसंशोधनार्थं तु सा तु ताम्रमयस्य च॥१६॥

**षोडशांगुलमानेन सर्वाभावे चपैप्पलम्॥**

आज्यस्थालीं घृतमयीं मृन्मयीं च समाश्रयेत्॥१७॥

अथ ताम्रमयी कार्या न च सातत्रयो जयेत्॥१८॥

 इति श्रीभविष्ये महापुराणे मध्यम पर्वणि प्रथमभागे स्रुवदर्वीनिर्णयो नामैकोनविंशोऽध्यायः॥१९॥

॥छ॥

**॥सूत उवाच॥**

अथ पूर्णाविधिंवक्ष्ये यथा चंद्रार्थवेदिनाम्॥  

यस्य सम्यक्समुत्थानात्संपूर्णं स्यादिति स्थितिः॥१॥

होमपूर्तौ मोक्षकल्पः पूजांतेऽर्ध्यो विधीयते॥  

अथतस्य च पूर्णायां हतश्रीर्यज्ञभ्रंशता॥२॥

तस्मात्सर्वप्रयत्नेन स्रुवाधो विन्यसेच्चरुम्॥  

पूर्णं दत्वासवित्रेर्ध्यंब्राह्मणान्भोजयेत्ततः॥३॥

गृहं प्रविश्य च ततः कुलपूजां समाचरेत्॥  

सप्ततेदेहि मे पूर्णां पुनात्विति ऋचाक्रमात्॥४॥

नियोजयेत्प्रतिष्ठायां नित्यनैमित्तिके शृणु॥  

पुनात्विति ऋचापूर्णा प्रथमा परिकीर्तिता॥५॥

सप्ततेति द्वितीया स्याद्देहिमेति तृतीयका॥  

पूर्णादर्वीचतुर्थी स्यात्कुलेवस्थाम्रदेशिकः॥६॥

उत्थाय दद्यात्पूर्णां तु नोपविश्य कदाचन॥  

कनकायां च जिह्वायां रक्तायां ग्रहयागके॥७॥

ग्रहहोमे शतांते च पूर्णा एका विधीयते॥  

सहस्रांते युगं दद्याद्युतांते चतुर्थकम्॥८॥

सहस्रांते ददेदेकं पुष्पहोमे च सत्तमाः॥  

पूर्णांत्वेकसहस्रं तु दद्याद्ययज्ञफलेप्सया॥९॥

मृदुपुष्पाकृतौ त्वेका केवले चेक्षुहोमके॥  

शतं द्वे च शते चैव गर्भाधानान्नप्राशने॥१०॥

सीमंतोन्नयने चैव प्रायश्चित्ताकृतीषु च॥  

वैश्वदेवे च नित्ये च पूर्णात्वेका विधीयते॥११॥

एवं स्रुचौसमौ कृत्वा उपर्युपरि विन्यसेत्॥  

यथा न व्ययते कृत्वा नकल्पयतियावता॥१२॥

ऋषिच्छंदादिकं श्रुत्वा प्रतिमंत्रस्य सत्तमाः॥  

अन्यथाल्पाल्पकफलं तस्मात्संन्यस्य होमयेत्॥१३॥

सप्तमेति ब्राह्मणस्य ऋषिः कौंडिन्यभाषितः॥  

जगती च भवेच्छंदो देवताग्निः प्रकीर्तितः॥१४॥

देहिमेति च मंत्रस्य प्रजापतिर्ऋषिः स्मृतः॥  

अनुष्टुप् चभवेच्छंदो देवतास्याः प्रजापतिः॥१५॥

पूर्णादर्वीति मंत्रस्य शतक्रतुर्ऋषिः स्मृतः॥  

छंदोनुष्टुप्समाख्यातं वह्निश्चैवात्र देवता॥१६॥

पुनात्विति च मंत्रस्य ऋषिः स्यात्पवनः स्मृतः॥  

छंदोऽपि जगतीख्यातं देवताग्निश्चकीर्तितः॥१७॥

तुर्यपूर्णा यज्ञमध्ये नकुले द्विजसत्तमाः॥  

न चाशिषं यज्ञमध्ये अभिषेकं च तर्पणम्॥१८॥

ऋत्विक्छंदः स्पृशन्सम्यग्दक्षिणां गमथापि वा॥  

यजमानः सपत्नीकोमहोत्सवपुरः सरम्॥१९॥

विश्वामित्रोऽयुतं तत्र होमं कुर्याद्विचक्षणः॥  

लवली बदरी शस्तं पिचुमंदकच्छत्रकम्॥२०॥

नागरंगं धातकी च पूर्णायां च विवर्जयेत्॥  

जप्यहानिरसंख्याते होमभ्रंशश्च जायते॥२१॥

**तस्मा**

त्प्रागेव सतिलान्गणित्वा स्थापयेत्पृथक्॥  

युगपद्गणयेद्वाथ न चांगेन कदाचन॥२२॥

धातक्याश्च फलैः संख्या कर्तव्या फलमिच्छता॥  

बदर्याश्च लवल्याश्च फलैः सर्वार्थसिद्धये॥२३॥

नागरंगफलैरेव धातक्या बकुलैः फलैः॥  

यज्ञहानिकरं यस्मात्तस्मात्तत्परिवर्जयेत्॥२४॥

कर्पूरचंदनैः कुर्याद्धोलिकां यज्ञसिद्धये॥  

गंगामृत्तिकया युक्तः शुनिकामथ वा द्विजाः॥२५॥

रक्तगुंजफलैः संख्यामुष्टिकामेषु योजयेत्॥  

वातार्धे च शते चैव सहस्रे च तथैव हि॥२६॥

होता स्यादयुतेनापि एकाहे वेदसंख्यया॥  

ऋषसाध्यो भवेद्धोतात्रय एव द्विजोत्तमाः॥२७॥

लक्षहोमे तुहोतारः षडेव परिकीर्तिताः॥  

कोटिहोमे तु विप्राःस्युः प्रशस्ताः पंक्तिसंख्यया॥२८॥

नवापंचदशदशकं पंचविंशमथापि वा॥  

कामक्रोधविहीनाः स्युर्ऋत्विजः शांतचेतसः॥२९॥

नवग्रहमखे विप्राश्चत्वारो वेदवेदिनः॥  

अथवा ऋत्विजौ शांतौ द्वावेव परिकीर्तितौ॥३०॥

कार्यावयुतहोमे तु न प्रसज्येत विस्तरे॥  

तद्वत्सदशधा चाष्टौ नवहोमे तु ऋत्विजः॥३१॥

कर्तव्याः शक्तितस्तद्वच्चत्वारोऽपिविमत्सराः॥  

तमेव पूजयेद्ब्रह्मा द्वौ वात्रीन्वा यथाविधि॥३२॥

एकमप्यर्चयेद्ब्रह्मा सहस्रे त्वेकब्राह्मणम्॥  

दक्षिणाभिःप्रयत्नेन निर्वहेदल्पवित्तवान्॥३३॥

लक्षहोमस्तु कर्तव्योयदावित्तं भवेत्तदा॥  

यतः सर्वमवाप्नोति कुर्यात्कामविधानतः॥३४॥

पूज्यते शिवलोके च वस्वादित्यमरुद्गणैः॥  

यावत्कल्पशतान्यष्टावंते मोक्षमवाप्नुयात्॥३५॥

अकामोयस्त्विमं कुर्याल्लक्षहोमं यथाविधि॥  

शतकाममवाप्नोति पदं चानंत्यमश्नुते॥३६॥

पुत्रार्थी लभते पुत्रं धनार्थी लभते धनम्॥  

भार्यार्थी लभते भार्यां कुमारी च शुभं पतिम्॥३७॥

भ्रष्टराज्यस्तथा राज्यं श्रीकामः श्रियमाप्नुयात्॥  

यं यं कामयतेकामं सर्वं प्राप्नोति पुष्कलम्॥३८॥

निष्कामः कुरुते यस्तु परं ब्रह्माधिगच्छति॥  

तस्माच्छतगुणः प्रोक्तः कोटिहोमः स्वयंभुवा॥३९॥

आचार्य एव होता स्याद्ब्राह्मणानामसंभवे॥  

न योजयेदेकमेव चायुते होमकर्माणि॥४०॥

दर्भासनेऽतो न कुशेतृणेपत्रेत्वचेऽपि च॥  

पाषाणे मृत्तिकायां चनच वस्त्रासने क्वचित्॥४१॥

तत्र दारुमयं कुर्यादागमं भजते द्विजः॥  

दानं दद्याच्च होमांते पूर्णादौ च यथा भवेत्॥४२॥

द्विजसंस्कारकार्येषु पूर्णादौ चापि दक्षिणा॥  

मंत्रोपासनकार्येषु सोमयागश्चमेधके॥४३॥

 इति श्रीभविष्ये महापुराणे मध्यमपर्वणि प्रथमभाग विंशोऽध्यायः॥२०॥

॥छ॥

**॥ सूतउवाच ॥**

अथातो मंडलं वक्ष्येषु राणेषु यथोदितम्॥  

यदधीना भवेत्सिद्धिस्तस्मात्कुर्यात्समाहितः॥१॥

देवाः पद्मासनस्थाश्च भविष्यंति वसंति च॥  

**विनाब्जं नार्चयेद्देव**

मर्चिते यक्षिणी हरेत्॥२॥

अतो मंडलविच्छेदं यस्माद्दशगुणं भवेत्॥  

रजः साध्ये शतगुणं केवलेद्विगुणं फलम्॥३॥

त्रिशतं वंदने साध्ये सहस्रं च रजोऽष्टकम्॥  

रजोभिः षोडशैर्बिंबंशतंशतमनंतकम्॥४॥

यन्त्रे मणौ शालग्रामे प्रतिमायां विशेषतः॥  

महालये महायोनौ रक्तलिंगे च साधिकम्॥५॥

रजोयुक्तं लिखेद्यस्तु पूजाकार्येविभूतये॥  

करणादिफलं यस्मात्तस्मात्तत्परिवर्जयेत्॥६॥

चतुरस्रं नवंव्यूहं क्रौंचघ्राणं चतुर्विधम्॥  

कामबीजं वज्रनाभं विघ्नराजं गजाह्वयम्॥७॥

पारिजातं चंद्रबिंबंसूर्यकांतं च शेखरम्॥  

शतपत्रं सहस्रारं नवनाभं च मुष्टिकम्॥८॥

पंचाब्जं चैव मैनाकं कामराजं च पुष्करम्॥  

अष्टास्रं चैव श्रीबिंबंषडस्रं त्र्यस्रमेव तु॥९॥

चत्वारिंशत्तथा पंचस्वाधिकं परिसंख्यया॥  

चतुरस्रं नवव्यूढं वैष्णवे यागकर्मणि॥१०॥

प्रशस्तं चापि गोमेधेक्रौंचं घ्राणं चतुर्विधम्॥  

सुभद्रं चाश्वमेधे च नरमेधे नराशनम्॥११॥

सर्वत्र सर्वतोभद्रं चतुरस्रं सुभद्रकम्॥  

कामराजं तथा त्र्यस्रमष्टास्रंच षडस्रकम्॥१२॥

शक्तानां कामपक्षे च पंचसिंहासनं महत्॥  

ध्यानाचले मेरुपृष्टं मणिमुक्ताचलेष्वपि॥१३॥

सहस्रं शतपत्रं च अन्नदाने तिलाचले॥  

हरिवल्लभं राजसूये सोमयागेषु शस्यते॥१४॥

प्रतिष्ठायां सुभद्रं च सर्वतोभद्रमेव च॥  

जलाशयप्रतिष्ठायां विघ्नराजं प्रशस्यते॥१५॥

घटप्रस्थापने चैव गजाह्वं तुरगासनम्॥  

शतपत्रं लक्षहोमे अयुते चतुरस्रकम्॥१६॥

यस्य यज्ञस्य यद्बिंबं तत्तु तेनैव योजयेत्॥  

इतोऽन्यथा भवद्दोषो विपरीतेष्वधोगतिः॥१७॥

द्विहस्तं चतुरस्रं च वेदिका परिकीर्तिता॥  

चतुरंगुलोच्छ्रायमितं षडंगुलमथापि वा॥१८॥

षडंगुलं नवव्यूहे वर्धयेद्यज्ञकोविदः॥  

एकांगुलसमुत्सेधः कर्तव्यः सुसमाहितैः॥१९॥

क्रौंचप्राणे तुर्यहस्तं मुष्टिहस्तं समुच्छ्रितम्॥  

मध्यद्वये हीनकरं कनिष्टं त्र्यंगुलाधिकम्॥२०॥

तुयोद्द्विचित्रिक्रमाद्धीनमुच्छ्राये द्विजसत्तमाः॥  

पारिजातं चंद्रबिंबं सूर्यकांतं च शेखरम्॥२१॥

ग्रहाणां पौष्टिके पक्षे वाह्यग्रामादिसाधने॥  

नियोजयेत्तत्रतत्र वेदिकाचक्रकत्रयम्॥२२॥

प्रथमेमुष्टिहस्तः स्यात्संपूर्णे शेषमानकैः॥  

नवलाभे च पंचाब्जं करत्रयमुदाहृतम्॥२३॥

शेषांचैव वरिष्ठा च लवलाभित्ति वेदिका॥  

विज्ञेया द्विजशार्दूला यथाकाम्येषु योजयेत्॥२४॥

अयथाव्यत्यये दोषस्तस्माद्यत्नेन साधयेत्॥  

दशहस्ते चाष्टहस्ते अष्टहस्ते च षोडशम्॥२५॥

मुष्टिबाहुञ्चप्रादेशं वर्धयेत्षोडशांशके॥  

हस्तोत्सेधं च कर्तव्यं हीने हीनं च ह्रासयेत्॥२६॥

दर्पणाकारकं कुर्याद्यागके शांतिकर्म

णि॥  

हीनं कुर्यात्प्रयत्नेन वप्राकारं परिस्तवेत्॥२७॥

निशारणैर्गोमयैश्च वेदिकां च प्रलेपयेत्॥  

स्वर्णरत्नमयैस्तोयैरभिषिच्य कुशोदकैः॥२८॥

हीनवीर्यगवानां च पुरीषं धेनुकं तथा॥  

कपिलायाश्व यत्नेन कुंडमंडललेपने॥२९॥

वर्जयेत्सर्वयागेषु स्थंडिलेषु प्रयत्नतः॥  

विनासूत्रैः कीलके न मंडले नैव सूत्रयेत्॥३०॥

तस्मात्प्रयत्नतः कार्यं यत्सूत्रं यच्चकीलकम्॥  

अर्कहस्तमितं सूत्रं मृदुलाक्षामयं तथा॥३१॥

पीतकार्यस्रजं चैव कीलकं स्वर्णनिर्मितम्॥  

रौप्यताम्रमयं कुर्याद्वैष्णवे यागकर्मणि॥३२॥

गणनायके सुप्रशस्तं शौवेस्वामार्गमेवच॥  

ग्रहपक्षे तथेशस्य कच्छपस्य द्विजोत्तमाः॥३३॥

षोडशे चार्कहस्ते च तत्र नेमियुतं भवेत्॥३४॥

 इति श्री भविष्ये महापुराणे मध्यमपर्वणि प्रथम भागे एकविंशतितमोऽध्यायः॥२१॥

॥छ॥

॥इति मध्यपर्वणिप्रथमभागः समाप्तः॥१॥

॥छ॥

**॥सूत उवाच॥**

अथोद्धारं प्रवक्ष्यामि चतुरस्रादिकस्य च॥  

अर्कांगुलमितं क्षेत्रं चतुरस्रं प्रकल्पयेत्॥१॥

गुणांगुलं प्रतिदिशं वर्धयेत्सुविचक्षणः॥  

चतुरस्रं समंकुर्यादिष्टेरष्टादशांगुलम्॥२॥

द्विहस्ते चैव सूत्राग्रे त्र्यंगुलानि समंततः॥  

चतुरस्रीकृते पश्वाद्विहस्तमपि जायते॥३॥

एवं षोडशहस्तांतं वर्धयेत्क्रमतः स्वयम्॥  

हस्तेविनिर्णयं विप्रा रचयेन्मंडलं सुधीः॥४॥

द्वादशांगुलकल्पाभ्यां मधुहस्ते च मंडले॥  

द्विहस्ते हस्तमात्रं स्याद्द्विहस्तं तु चतुष्करे॥५॥

पद्ममानं चतुर्द्धा तु वृत्तं कुर्यात्समंततः॥  

प्रथमेकर्णिका कार्याकेसराणि द्वितीयके॥६॥

तृतीयेदलतं धीश्चदलाग्राणि चतुर्थके॥  

कर्णिका पीतवर्णेन शुक्लेन पंकजं लिखेत्॥७॥

केसरास्त्रिविधाः प्रोक्ता मूलमध्याग्रदेशतः॥  

मूले शुक्लारुणा मध्ये पीताश्चाग्रे प्रतिष्ठिताः॥८॥

पत्रसंधिर्भवेच्छ्यामः कोणे रक्तेन रंजयेत्॥  

देवास्त्राणि लिखेद्बाह्ये पुरमध्ये च कोणके॥९॥

अष्टांगुलप्रमाणं यद्यथावर्णं विनादिताः॥  

शंभुर्गौरी तथा ब्रह्मारामकृष्णेत्यनुक्रमात्॥१०॥

सीमरेखांगुलोच्छ्रायं तत्तदर्धेन योजयेत्॥  

शिवविष्णोर्महायागे शंभुमारभ्य दापयेत्॥११॥

प्रतिष्ठायां च रामांतं कृष्णांत च जलाशये॥  

दुर्गायागे च श्रीपक्षे ब्रह्मादीन्परिकल्पयेत्॥१२॥

ग्रहयागे च पीता दीन्कुर्याच्च न तदन्यथा॥  

नवव्यूहमथो वक्ष्ये पुराणमतसम्मतम्॥१३॥

सर्वं च पूर्ववत्कार्यं पंकजं विलिखेत्सुधीः॥  

तावत्संख्या हरणयोर्वेष्टयेत्प्रक्रमादपि॥१४॥

शुक्लारुणैस्तथा पीतैः पीतारुणसितैरपि॥  

पीतारुणासितैरेवं स्वभावे प्रतिभागके॥१५॥

**कलायंत्रं तदंते च गुह्यपत्रा**

ग्रकेण तु॥  

षोडशैर्विंशमानेतु सलिङ्गं चाष्टपत्रके॥१६॥

एवं मंडलमंत्राणां वर्जयेत्परमार्थतः॥  

तद्वन्मूलेषु कोणेषु केशराणि प्रकल्पयेत्॥१७॥

दशदंडसमाकारं त्रिवर्णं प्रतिरंजितम्॥  

आरंदद्याद्दशाग्रे तु सर्वांगुलप्रमाणतः॥१८॥

पीतेनारं च सर्वत्र तन्मध्ये शोणतुंडकम्॥  

नवव्यूहमिदं प्रोक्तं धर्मकामार्थदायकम्॥१९॥

न शूद्रैर्मंडलं कुर्यान्न कुर्याद्ब्राह्मणब्रुवे॥  

कुर्याच्च संगमे तीर्थे देवतायतनेषु च॥२०॥

लिखित्वा नार्चयेद्यस्तु अग्निकार्यविहीनकः॥  

आविद्धो जायते सोऽपि परिजन्मनिजन्मनि॥२१॥

 इति श्रीभविष्ये महापुराणे मध्यमपर्वणि द्वितीयभागे प्रथमोऽध्यायः॥१॥

॥६॥

**॥सुतउवाच॥**

क्रौंचघ्राणं प्रवक्ष्यामि यथावेदार्थवादिनाम्॥  

संमतं सर्वतंत्रेषु गोपनीयं प्रयत्नतः॥१॥

आत्मनोऽरत्निमानेन द्विगुणं परिकल्पयेत्॥  

मध्ये वृद्ध्या तु तत्सूत्रं भ्रामयेत्कीलकोपरि॥२॥

चतुष्टयं न्यसेद्वृत्तं मध्यमाधमभावतः॥  

कर्णिका प्रथमेवृत्ते द्वितीयेत्वथ केशरम्॥३॥

तृतीये पद्मपत्राणि चतुर्थे षोडशच्छदाः॥  

शोभोपशोभे कुर्याच्च चतुरस्रे समे शुभे॥

तद्दक्षिणाग्रं विलिखेत्पार्श्वयोः पक्षकद्वयम्॥  

तत्रपद्मयुगं कुर्यान्मध्ये चांगुलमंतरम्॥५॥

शुक्लं पीतं तथा रक्तं कृष्णं लोहितसन्निभम्॥  

संख्यातं ताम्रपर्णं च श्यामलं चाष्टकं रजः॥६॥

शुक्लं तंडुलचूर्णोत्थं पीतं तु निशयास्मृतम्॥  

रक्तं तु निशयायोगाच्छं खचूर्णादिभावितम्॥७॥

कृष्णं पुलकादिदग्धं रक्तं पीतास्ययोगतः॥  

कुंकुमाभं पांडवं च रक्तश्वेतैर्विनिर्मितम्॥८॥

ताम्रवर्णं कुसुंभेन श्यामलं बिल्वपत्रजम्॥  

यवगोधूमचूर्णादियोगेन तु रजःस्मृतम्॥९॥

सर्वरेखासु विभजेच्छुक्लंमध्ये तु पीतकम्॥  

कर्णिकायां केसरेषु शुभ्रमेव निपातयेत्॥१०॥

पूर्वादिक्रमयोगेन शुक्लादीनि प्रयोजयेत्॥  

पत्रसंधौ तु विभजेद्रजः सेकांतरक्रमात्॥११॥

ततः षोडशपत्रेषु पूर्वादिक्रमतो भवेत्॥  

शुक्लं पीतं तथाताम्रं ततः संख्यातमेव च॥१२॥

श्यामलं कुंकुमाभं च रक्तं शुक्लं च कृष्णकम्॥  

पीतंताम्रं च संख्यातं श्यामं कुंकुमरक्तकम्॥१३॥

एवं दद्याद्द्विजः पूर्वेईशानंतं विभावयेत्॥  

क्रौंचमूर्ध्नि भवेद्रक्तं चतुरंगुलमानतः॥१४॥

तुंडभागे भवेत्पीतं ग्रीवायां शुक्लमेव च॥  

पुच्छेविंशतिपत्राणि आदौ पंच रजः क्रमात्॥१५॥

षडंगुलेष्वंडभागे पीतेन परिकल्पयेत्॥  

श्रीवायां शुक्लरजसा भावितायां विशेषतः॥१६॥

तत्र पीतादिकं लेखं पूर्वोक्तं च यथा भवेत्॥  

शुक्लादिकं प्रदद्यात्तु पात्रेष्टेकैकशः पृथक्॥१७॥

चतुरंगुलके पादे जानोरूर्ध्वे तु पीत

कम्॥  

अधस्तात्तु भवेद्रक्तं तदेव चतुरंगुलम्॥१८॥

द्व्यंगुलेन भवेच्छ्याममंगुलीष्वपि विन्यसेत्॥  

एवं पक्षद्वयेनापि लिखेच्छुकं विभावयेत्॥१९॥

पदेशुक्लं चांगुलीषुरक्तं श्यामेन भावयेत्॥  

पूर्वपश्चिमदिग्भागे शुक्लं स्याद्द्वारदेशतः॥२०॥

दक्षिणोत्तरतश्चैव रक्तवर्णं विनिर्दिशेत्॥  

महाक्रौंचमिदं ज्ञेयं मध्यक्रौंचमिदं शृणु॥२१॥

कनिष्ठंसर्वयज्ञेषु विद्यानां सप्तमुत्तमम्॥  

अथापरं प्रवक्ष्यामि सर्वतंत्रमतं क्रमात्॥२२॥

रक्तपीतंरक्तपातैः कुर्यात्पुच्छचतुष्टयम्॥  

पूर्वादिक्रमयोगे तु पत्रांते धरणीतले॥२३॥

विलिखेन्मूलसंलग्नं बहिः कोणचतुष्टयम्॥  

कनिष्ठेऽष्टकुलं कुर्यात्पुच्छं कुर्याच्चतुर्विधम्॥२४॥

त्रिवृत्तं वेष्टयेत्पश्चात्सितरक्तासितैः क्रमात्॥  

दृष्ट्वा जन्मशतोद्भूतं पापं नाशयते ध्रुवम्॥२५॥

पीतौवाविलिखेद्विप्रान्नश्यंति सकलापदः॥  

अंतश्चक्रंबहिश्चक्रं क्षेत्रे च प्रतिदर्शनम्॥२६॥

तस्य कल्पशतोद्भूतं पापं नाशयते ध्रुवम्॥  

मयूरं वृषभं चैव सिंहंक्रौंचं च वै कपिम्॥२७॥

प्रमादाद्वा गृहक्षेत्रे वृक्षाग्रे चापि भोद्विजाः॥  

उत्थाय वंदनं कुर्याद्ब्रह्महत्याशतं दहेत्॥२८॥

पोषणात्कीर्तिमाप्नोति दर्शनात्पापविच्युतिः॥  

दर्शनाद्वर्धते लक्ष्मीरायुर्वृद्धिश्चजायते॥२९॥

मयूरो ब्रह्मणो मूर्तिर्वृषभश्च सदाशिवः॥  

सिंहे च संभवद्दुर्गावैष्णवो विधिरुच्यते॥३०॥

क्रौंचो नारायणो देवो व्याघ्रस्त्रिपुरसुंदरी॥  

कालिका कृष्णव्याघ्रश्च लक्ष्मीश्चित्रकपोतकः॥३१॥

स्नातः पश्यति प्रत्यन्हि ग्रहदोषैर्नजायते॥  

तस्मात्प्रयत्नतो भूत्वा धारयेत्पोषयेद्गृहे॥३२॥

अतः परं प्रवक्ष्यामि मंडले मंडलेष्वपि॥  

रजोद्रव्यप्रमाणं च यथोक्तं यत्नवर्जनम्॥३३॥

तंडुलोत्थं यवोत्थं वा वर्ज्यंमकररोपणम्॥  

यद्बाल्यश्रावणेजातं हैगुलं गंधकं तथा॥३४॥

हरितालं सुभद्रं च सदाविघ्नं विवर्जयेत्॥  

हैमंतिकोद्भवं यच्चसितपाषाणमवे च॥ ३५॥

कांचन्याश्च प्रभेदं यच्छस्तं शुक्लगुणं द्विजाः॥  

शेफालिवृत्तं निशया अतसीकुसुमानि च॥३६॥

किंशुकस्य च पुष्पाणि शस्तं पीतंगुणं भवेत्॥  

नागजं गैरिकं चैव कुसुंभकुसुमानि च॥३७॥

कुशीतं गुडकं चैव मंजिष्ठां पंचरंगकम्॥  

विजयापत्रकं चैव बिल्वपत्रं तथैव च॥३८॥

पुनर्नवायाः पत्रं चकेसरस्य बकस्य च॥  

कृष्णपाषाणकं चैव कृष्णाभ्रंसमयूथकम्॥३९॥

नागपाषाणकं चैव पुन्नागं दग्धपंचकम्॥  

शंखचूर्णं लोहविष्ठां नागविष्ठां च वर्जयेत्॥४०॥

कर्पूरं कुंकुमं चैव रोचनारोचनां श्रयेत्॥  

यवशालीयकैर्भिन्नं शुक्लं च कारयेत्सुधीः॥४१॥

लाक्षां च यदिगृह्णीयात्तद्भर्जित्वा प्रदापयेत्॥  

**आकाशं पृथि**

बीं चैव भौमं रामं तथाशनी॥४२॥

धरणी सदनस्थाने पंचधा विभजेद्बहिः॥  

पद्ममुल्लिख्य प्रथमं कर्णिकां तदनंतरम्॥४३॥

तर्जन्यमध्यपूर्वोत्थं विभजेद्वा समाहितः॥  

तर्जन्यं गुष्ठयोगैर्वा तृणमारभ्य च भवेत्॥४४॥

तृणमारभ्य सामान्ये शक्ते वा मध्यमादितः॥  

राक्षसादिप्रतिष्ठाया ग्रहपक्षेऽग्निमादितः॥४५॥

अंगुल्यग्रे च विभजेत्सर्वकामार्थसिद्धये॥  

प्रतिष्ठायां ग्रहमखे काम्येषु परिवर्जयेत्॥४६॥

सुभद्रं मंडलं वक्ष्ये शुभदं शुभमादिशेत्॥  

अतः सुभद्रमुद्दिष्टं स्वर्गमोक्षप्रदायकम्॥४७॥

सार्धहस्तेन मानेन कुर्यान्मंडलमुत्तमम्॥  

चतुर्विंशांगुलैः पूर्णं सर्वत्र हस्तमादिशेत्॥४८॥

कर्तुर्मध्यसहस्रस्य मध्यमा मध्यपर्वणि॥  

मध्यमा दीर्घमानेन मानांगुलमिति स्मृतम्॥४९॥

रखद्वयांतरं यच्चमूलरेखां न चाश्रयेत्॥  

वृद्धांगुष्ठनखद्वंद्वं मानांगुलमथापि वा॥५०॥

मध्ये निबध्य शंकुं च मुष्टिबाहुप्रमाणतः॥  

त्रिवृत्तं कारयेन्मध्ये ज्येष्ठोत्तरकनीयकम्॥५१॥

प्रकल्प्य कर्णिकादीनि मध्ये चाष्टदलं लिखेत्॥  

बहिश्चार्कदलं कुर्याद्वर्णानां क्रमकेण तु॥५२॥

पंचमं श्वेतवर्णेन बहिः कुर्यात्त्रिवेष्टनम्॥  

स्तितपीतारुणं कुर्यात्पश्चाद्वेदांगुलांतरे॥५३॥

वेष्टयेच्छुक्लवर्णेन मध्ये कल्पलतां लिखेत्॥  

सुभद्रं मंडलात्पूर्वं सर्वतोभद्रकं शृणु॥५४॥

सर्वकार्येषु यज्ञेषु सर्वकल्याणमाप्नुयात्॥  

मंडलं सर्वतोभद्रं सर्वयज्ञेषु पुष्टिदम्॥५५॥

साधकानां हितार्थाय ईश्वरेणैव भाषितम्॥  

चतुर्विंशत्यंगुलेन हस्तः प्रथमतो भवेत्॥५६॥

कोणसूत्रद्वयं दद्यान्मध्ये सूत्रद्वयं पुनः॥  

ततो मत्स्यानिरचयेत्कर्णे सूत्राणि साधकम्॥५७॥

चतुःसूत्रं पातयेच्च पूर्वापरविभागतः॥  

पुनर्दद्याच्चतुःसूत्रं कर्णसूत्रं पुनर्ददेत्॥५८॥

शतद्वयपदंयावत्षट्पंचाशाधिकं तथा॥  

पातयेच्च तथा सूत्रमेवं सप्तदशं भवेत्॥५९॥

ऊर्ध्वपंक्त्या पदयुगं चाद्ये पदचतुष्टयम्॥  

द्वारपार्श्वे भवेद्यावद्दंतपंक्त्या पदत्रयम्॥६०॥

रेखासर्वत्र शुक्लेन रचयेद्यौगिकोत्तमः॥  

पंकजं शुक्लवर्णेन वैष्णवोयागकर्मणि॥६१॥

शक्तियोगे भवेद्रक्तं शैवे पीतं विनिर्दिशेत्॥  

प्रतिष्ठासु च सर्वासु शुक्लमेव प्रशस्यते॥६२॥

पीतेनं कर्णिकाकार्या चतुर्भागेन मानतः॥  

शुभं चकोरावस्थाने तापयित्वा विचक्षणः॥६३॥

कर्णिकामूलमारभ्यरेखाः षोडश कल्पयेत्॥  

रेखामूले भवेच्छुक्लंमध्येरक्तं निपातयेत्॥६४॥

अग्रे पीतं भवेदेवं कृत्वा पंकजवेष्टनम्॥  

शुभ्रवर्णेन तद्दद्यात्पीतवर्णेन सर्वतः॥६५॥

मध्ये रक्तं भवेत्तच्च एवं षोडशकल्पयेत्॥  

कोणेषु रक्तं दद्याच्च पद्मं क्षेत्रेषु निर्दिशेत्॥६६॥

शुक्लेन पीठगात्राणि पीठकोणे पदत्रये॥  

पीतवर्णेन रचयेद्द्विध पंक्तिद्वये तथा॥६७॥

शुक्लेन रचयेत्पादौपुनः पीतादिवर्णकैः॥  

चित्रं सुशोभनं कार्यं तत्र कल्पलतां न्यसेत्॥६८॥

मानं कल्पलतां यावद्व्यंगुलं परिकीर्तितम्॥  

द्वेद्वे शस्तं च भ्रमणं शंखावर्तक्रमात्त्रयम्॥६९॥

ग्रंथौ ग्रंथौ पुष्पफलं नानावर्णेन भावयेत्॥  

नानापशुगणैर्युक्तं नानापक्षिगणैर्युतम्॥७०॥

वैष्णवे गारुडं शस्तं शैवेकीशवृषं लिखेत्॥  

शाक्तेव्याघ्रं तथैशेचशरभं हरिमालिखेत्॥७१॥

शोभां पीतेचरचयेदुपशोभां च पीतकैः॥  

कोणेषुकृष्णवर्णेन बहिः स्याद्वेष्टनत्रयम्॥७२॥

शुक्लपीतारुणैः कार्यं मंडलं स्यान्मनोरमम्॥  

सर्वतोभद्रमपरं सर्वसिद्धिप्रदायकम्॥७३॥

सर्वज्ञानमयं शुद्धं धर्मकामार्थदायकम्॥  

चतुरस्रं समं कृत्वादिग्भ्यो द्वादशधा द्विजाः॥७४॥

पीतयेत्तत्र सूत्राणि कोष्टानां दृश्यते शतम्॥  

चतुश्चत्वारिंशदाद्यं पश्चात्षट्त्रिंशतांबुजम्॥७५॥

कोष्टं प्रकल्पयेत्पीठं पंक्त्याचैवात्रवीथिका॥  

द्वारशोभे यथापूर्वमुपशोभं च दृश्यते॥७६॥

अवशिष्टैः पदैः कुर्यात्सद्भिस्तंत्राणि मंत्रवित्॥  

विदध्यात्पूर्ववच्छेषमेवं वा मंडलंभवेत्॥७७॥

पूर्वोक्तमंडले विद्वन्धरणीसदनं बहिः॥  

मध्ये कल्पलता कार्याबहिः कोणेषुसत्तमाः॥७८॥

गुलालीतूर्यवर्णेन महामत इतिस्मृतः॥  

शोभोपशोभे शोभाग्राकुर्याद्वैमंडलं भवेत्॥७९॥

एतद्धि सर्वतोभद्रं राशियुक्तमतः परम्॥  

शतपत्रं वज्रनाभं विंबनाभं सहस्रकम्॥८०॥

गजाह्वं च गजाकारं मध्ये तं समलंकृतम्॥  

चतुश्चन्द्रे चन्द्रबिम्बाश्चंद्रकांतमुदाहृतम्॥८१॥

बहिर्द्वादशभिः सूर्यैः सूर्याक्रांतं प्रकीर्तितम्॥  

शेखरी त्रिपुटं चैव शतपत्रं च प्रक्रमात्॥८२॥

सहस्रमेव विप्रेन्द्राः पद्मांते यस्य स्वस्तिकम्॥  

स्वस्तिकं तद्भवेद्विप्राः पुष्करं वज्रसंमतम्॥८३॥

चिंतामणिं कुंकुमाशं खातं च हरिवल्लभम्॥  

पञ्चसिंहासनस्थं च पंचसिंहासनं विदुः॥८४॥

तद्वद्वृषासनं ज्ञेयं शिखिरूपं शिखिध्वजम्॥  

नारसिंहं पद्मगर्भं कपोतास्यंतथा भवेत्॥८५॥

गारुडं मेरुगर्भं च नीलकंठंनराकृतिम्॥  

शतक्रतुगजारूढं श्रीबिंवनवसूत्रकम्॥८६॥

अष्टास्रमष्टकोणाद्यंबहिः पद्मवनं कृतम्॥  

कामद्वयेन पुटितं सहस्रं पद्मवेष्टितम्॥८७॥

त्र्यस्रगर्भं पङ्कजं च त्र्यस्रं तत्परिकीर्तितम्॥  

अष्टपत्राणि वै मेरुं सुमेरुं तद्विपर्यये॥८८॥

महामहामेरुपृष्ठे शतत्रयच्छदैर्वृतम्॥  

छिद्रव्यक्तिं प्रयच्छामि यथामानेन भोद्विजाः॥८९॥

वसु८ दिग्१० विंशकैश्चैव२० चत्वारिंशत्४० शतार्धकम्५०॥  

दंडिश्रवणसंपन्न ६० माकाशं वसुसंमितम्॥९०॥

शतविंशाधिकं चैव १२० दलानि तदनंतरम्॥  

**शुक्लरक्तं चाष्टवणैर्वि**

बोष्ठं परिपूरयेत्॥९१॥

शुक्लेन पङ्कजं तत्र पश्चात्कुर्यात्त्रिवेष्टनम्॥  

शतपत्रमथो वक्ष्ये बिम्बराजेति कथ्यते॥९२॥

स्थंडिले कुशहस्ते चपूर्ववद्वेष्टयेत्क्रमात्॥  

वसु ८ पंचकला १६ पंचविंशकं २५ तन्नपत्रकात्॥९३॥

चत्वारिंशत्ततः पश्चा ४० दृष्टोत्तरशतं १०८ भवेत्॥  

शुक्लं शोणंतथा पीतं श्यामशुक्लैरनंतरम्॥९४॥

विलोमे दलसंधीनि शाक्तेशैवे तु षट्पुरम्॥  

वेष्टयेत्पञ्चवर्णेन शक्लादीनि समंततः॥९५॥

रक्तपीतैः समास्तीर्य कोणाच्छुक्लेन पूरयेत्॥  

स्थंडिले तारहस्तेन अष्टहस्तं प्रकल्पयेत्॥९६॥

मंडल बिंबराजस्य अष्टोत्तरच्छदैर्वृतम्॥  

वसुपंचशक्तिविंशचत्वारिंशच्छतार्द्धकम्॥९७॥

त्र्यूतुपत्रं सुवृत्तं स्याद्वृत्तयुकं सबिल्वकम्॥  

चत्वारिंशद्द्वयं चैव गगनेन समावृतम्॥९८॥

शतं विंशाधिकशतं द्विशतं विंशमुत्तमम्॥  

वेष्टनासे च त्रिशतं प्रक्रमादथ वर्धयेत्॥९९॥

लवलाभमथोवक्ष्ये सार्द्धहस्तप्रमाणतः॥  

नवविंशं कल्पयेत्तु चतुःसूत्राणि पातयेत्॥१००॥

दक्षिणोत्तरतश्चैव तद्वदेव विजानिहि॥  

पीतेन रेतःपुटिता मध्येशुक्लंविभाव्यते॥१०१॥

ग्रहपक्षेन्न पीतेन मध्ये रक्तं प्रतिष्ठितम्॥  

सर्वारखाश्च शुक्लेन पौष्टिके पीतमादिशेत्॥१०२॥

सशांतिके न योक्तव्यः कामेरक्तं विनिर्दिशेत्॥  

मध्ये तु पङ्कजं रक्तं युग्मेसोमस्य पङ्कजम्॥१०३॥

शुक्लवर्णेन तत्कुर्यात्पीतवर्णमुदस्य च॥  

ऐशान्यां चोत्तरे भागेगुरोः पीतं तु पङ्कजम्॥१०४॥

पूर्वस्यांदिशिशुक्रस्य पङ्कजं शुभ्रवर्णकम्॥  

वारुणे तु शनैः कृष्णं नैर्ऋत्यां धूम्रवर्णकम्॥१०५॥

राहोः प्रकल्पयेत्तच्च केतोरपि नियोजयेत्॥  

वायव्यांदिशि संयोज्यपङ्कजं विलिखेत्ततः॥१०६॥

विलोमे दलसंधीनि पूरयेत्सु विचक्षणः॥  

बहिः पंचरजैः कार्यं युवदुर्ग विभूषितम्॥१०७॥

पूर्वपश्चिमदिग्भागे शुक्लंस्याद्द्वारदेशतः॥  

दक्षिणोत्तरदिग्भागे रक्तमेव प्रशस्यते॥१०८॥

त्रिस्थाने सममध्ये च द्वादशांगुलप्रकमात्॥  

द्विहस्तादावंगुलेन वर्द्धयेत्तद्विभागतः॥१०९॥

पञ्चाब्जमण्डलं ज्ञेयं चतुःस्वस्तिकभूषितम्॥११०॥

 इति श्रीभविष्ये महापुराणे मध्यम पर्वणि द्वितीयभागे द्वितीयोऽध्यायः॥२॥

॥छ॥

**॥सूतउवाच॥**

न कुर्याद्दक्षिणाहीनं मानहीनं न कारयेत्॥  

अमानेन हतोयज्ञस्तस्मान्मानं प्रशस्यते॥१॥

यस्य यज्ञस्य यन्मानं तत्तु तेनैव योजयेत्॥  

अमानेन कृतेसर्वेव्रजेयुर्नरकं पुनः॥२॥

आचार्यहोतृब्रह्माणो विधिज्ञः सहकर्तृकः॥  

यस्य यज्ञे पापकश्च जातिहीनः प्रवेशयेत्॥३॥

अशीतिभिर्वराटैश्च पण इत्यभिधीयते॥  

तैस्तु षोडशभिर्ज्ञेयं पुरा

सप्तभिस्तुतैः॥४॥

राजतैश्चाष्टभिः स्वर्णं यज्ञादौ दक्षिणास्मृता॥  
महारामे द्विसौवर्णं कूपे स्वर्णार्धमेव च॥५॥

तुलस्यामलकीयागे सुवर्णैकं प्रचक्षते॥  
यकृल्लोके च सौवर्णं लक्षे स्वर्णचतुष्टयम्॥६॥

नवमे कोटिहोमे च देवतानां च स्थापने॥  
प्रासादस्य समुत्सर्गे अष्टादश सुवर्णकाः॥७॥

तडागे पुष्करिण्यां च अर्धार्धं परिकीर्तितम्॥  
महादाने च दीक्षायां वृषोत्सर्गे च सत्तमाः॥८॥

जीवतश्च वृषोत्सर्गे गयाश्राद्धे तथैव च॥  
अवित्तसाध्यमानेन यज्ञं कुर्यात्कलौयुगे॥९॥

दंपत्योश्च वृषोत्सर्गे मानमेकमुदाहृतम्॥  
बहुभिः क्रियमाणोपि यागएको महोत्तमैः॥१०॥

राज्ञः करग्रहे चैव दीक्षायां दानकर्मणि॥  
अशीतिरत्तिकं स्वर्णं श्रवणे भारतस्य च॥११॥

ग्रहयागेप्रतिष्ठायां सुवर्णशतरत्तिकः॥  
लक्षहोमे चायुते च कोट्यामेवं विधीयते॥१२॥

देवानां ब्राह्मणानां च दानं यस्य प्रकल्पितम्॥  
तस्यैवदेयं तद्दानं साङ्गोपाङ्गं सदक्षिणम्॥१३॥

नानास्य किञ्चिद्दातव्यं संगभंगो भवेद्यतः॥  
गृहीतु कृत्वा यद्दानं तदा तस्य ऋणी भवेत्॥१४॥

यज्ञेषु होमं यद्द्रव्यं काष्ठमाज्यादिकं च यत्॥  
तन्नायकस्य पूजायां द्र्व्यमाहुर्विनिर्मितम्॥१५॥

अनादिदेवतार्चायां पूजास्नानादिकर्मणि॥  
यस्यार्हणादिकं द्रव्यं तस्य देवस्य तद्भवेत्॥१६॥

प्रत्यक्षं दक्षिणां दद्याद्यज्ञदानव्रतादिके॥  
अदक्षिणं नैव कार्यं प्रकुर्याद्भूरिदक्षिणम्॥१७॥

अतोदत्तं पुरादत्तं दातव्यं चैव संप्रति॥  
परस्वोदारबुद्धीनां सासा हि दक्षिणा भवेत्॥१८॥

दत्तानिविधिवत्पुंसां देवदानानि यानि हि॥  
दासीदासगवादीनि मनसा यानि कर्हिचित्॥१९॥

दातव्यान्यपि तान्येव कारयेत्परिवर्त्तनम्॥  
एकस्यानेकदानं च ददेत्कश्चित्पृथक्पृथक्॥२०॥

वरणं च कदाकुर्यात्तंत्रे कुर्याच्च दक्षिणाम्॥  
रत्नस्य दक्षिणादेया कांचनं समुदाहृतम्॥२१॥

काञ्चनस्य भवेद्रौप्यं रौप्येकाञ्चनमुद्दिशेत्॥  
भूमर्भूमिर्दक्षिणा स्याद्वस्त्रस्य वस्त्रदक्षिणा॥२२॥

पानीयस्य तु पानीयं व्रीहीणां व्रीहिदक्षिणा॥  
गजस्य दक्षिणाच्छागो ह्यश्वस्य मेष ईरितः॥२३॥

पशूनां च चतुष्पादा देवस्य देवदक्षिणा॥  
यज्ञोमानस्य षड्भागो द्विगुणः परिकीर्तितः॥२४॥

आचार्यस्यैव भागैकं यजमानः प्रदास्यति॥  
पापकैस्तु कलत्राणां भागैकं तदनंतरम्॥२५॥

पात्राणा मृत्विगादीनां भागत्रयमुदाहृतम्॥  
सर्वसत्त्वस्य भागैकं स्वल्पं चेच्छिष्टगौरवात्॥२६॥

आचार्याद्यंशतः कश्चित्क्षीणवित्तं समाहरेत्॥  
अमूल्यं वर्गमूल्यं यद्भवेद्वै दक्षिणोत्तमा॥२७॥

मानाशकौ तु यज्ञानां यद्दे

यं यज्ञसिद्धये॥  
देवता पुस्तकं रत्नं गावोधान्यं तिलास्तथा॥२८॥

नमेरुफलपुष्पाणि देयान्येतानि सर्वतः॥  
चतुश्चक्राङ्कितो यस्तु सांद्रो वृत्तोजनार्दनः॥२९॥

देवताप्रतिमाद्यं च शिरोनाभिस्तथैव च॥  
श्वेतलिङ्गं रत्नलिङ्गमिन्द्रनीलादिकं च यत्॥३०॥

दक्षिणावर्तशंखं च हरिवंशस्तथाखिलः॥  
कपिलो नीलवृषभः सोमधान्यस्तथैव च॥३१॥

अमूल्यान्याहुरेतानि दत्वानन्तफलानि च॥  
स्वर्णपादो भवेन्मूल्यं शालिग्रामस्य दक्षिणा॥३२॥

क्षुद्रलिङ्गे स्वर्णमूल्यं पादार्धं श्रीधरेपि च॥  
अनन्तोनन्तमित्युक्तं पादार्धं वाणलिङ्गके॥३३॥

यथा पुस्तकमात्रेण स्वर्णपादार्धमिष्यते॥  
ज्योतिषेर्धं सुवर्णस्य रजतार्धं वृषे तथा॥३४॥

हरिवंशे श्लोकशते स्वर्णमेकं प्रकीर्तितम्॥  
धर्मशास्त्रस्य साहस्रे रजतत्रयमीरितम्॥३५॥

कपिलायां सुवर्णार्धं धेनुमात्रे पुराणकम्॥  
प्रायश्चित्तविधौ ज्ञेयं धेनुमात्रं पुराणकम्॥३६॥

पुराणत्रितयं चान्येवीर्यहीने द्वयं भवेत्॥  
कृष्णेवृषे षट्पुराणं श्वेते नवपुराणकम्॥३७॥

द्वात्रिंशच्च पुराणं स्याद्वृषे नीले तथैव च॥  
नमेरोः प्रतिचक्रे च द्वादश स्वर्णरत्तिकाः॥३८॥

मूल्यं श्रीफलमात्रेऽपि पुराणं द्वितयं भवेत्॥  
पङ्क्त्येपि तुर्यकं विद्यात्कलौ पणव्यवस्थया॥३९॥

धात्रीफलस्य प्रत्येकं भवेद्रजतमाषकम्॥  
एतान्याहुः प्रशस्तानि मूलयोगेपरं विदुः॥४०॥

 इति श्रीभविष्ये महापुराणे मध्यम पर्वणि द्वितीयभागे मूल्यकथने तृतीयोऽध्यायः॥३॥छ॥

**॥सूतउवाच॥**

पूर्णपात्रमथोवक्ष्ये यज्ञे साधारणेऽपि च॥  
कामहोमे भवेन्मुष्टिर्मुष्टिरष्टौ तु कुञ्चिका॥१॥

एकैककुंचिमानेन कुर्यात्पात्राणि वै सदा॥  
पात्राणि च पृथक्कृत्वा स्थापयेद्द्वारदशतः॥२॥

सिद्धानां खड्गधाराणां प्रत्येकस्य दिनक्रमात्॥  
तत्रैवदद्यान्नान्यत्र न कुर्याद्व्यत्ययं क्वचित्॥३॥

कुंडानां कुड्मलानां च वेदनं यादृशं शृणु॥  
चतुरस्रपदस्यापि रौप्यार्धं च कलौ युगे॥४॥

द्वेरौप्ये सर्वतोभद्रे क्रौञ्चघ्राणे चतुर्थकम्॥  
महासिंहासने पञ्चदशपात्रे तदर्धकम्॥५॥

सहस्रारे मेरुपृष्ठे तुर्यरौप्यवृषाधिकम्॥  
वृषे गले च वृषभं शेषेरौप्य सहस्रकम्॥६॥

चतुरस्रस्य निर्माणेस्वर्णपादः कलौ युगे॥  
महाकुंडे तु द्विगुणं वृत्ते रौप्यं निवेदयेत्॥७॥

पद्मकुंडे तु वृषभमर्धचन्द्रे तु रौप्यकम्॥  
योनिकुंडे ददेद्धेनुमष्टार्धे स्वर्णमाषकम्॥८॥

षडस्रे तु तदर्धं स्याद्यागेमाषद्वयं भवेत्॥  
शैवे चोद्यापने चैव प्रत्यह्ना स्वर्णमाषकम्॥९॥

दारणे हस्तमात्रं स्यात्स्वर्णकृष्णलकं भवेत्॥  
इष्टकाकरणे चैव प्रत्यह्नास्यात्पणद्वयम्॥१०॥

**खण्डेदशवराटं स्याद्बृहन्माने तु काकिणी॥  
तडागे पुष्करिण्यां च खनने प्रथमाङ्गके॥३१॥**

सप्तहस्तमिते कुंडेनिम्ने आबद्धमात्रकम्॥  

पुराणस्य च एकांशं वेतनं परिकीर्तितम्॥१२॥

वर्धयेत्पणमात्रेण निम्नेपत्रे च प्रक्रमात्॥  

बृहत्कूपस्य निर्माणे प्रत्यहं च पणद्वयम्॥१३॥

शैलेज्ञेयं काञ्चनस्य रत्तिका गृहकर्मणि॥  

कोष्ठेज्ञेयं सार्द्धपणं रङ्गादिरचिते पणम्॥१४॥

वृक्षाणां रोपणे दद्यात्प्रत्यह्नासार्थमाषकम्॥  

सेतुबंधे पङ्किले च पणद्वयं च काकिणी॥१५॥

पणेपणे तु ताम्रस्य दद्यात्पणचतुष्टयम्॥  

घटनेकांस्यसीसानां पणत्रयमुदाहृतम्॥१६॥

अथवा दिनसंख्यानं पणैकं च सकाकिणी॥  

सुवर्णस्य पणैके तु पुराणं रत्नकुट्टिमे॥१७॥

रजते तु तदर्धं स्यात्स्फटिकस्य च दारुणे॥  

दिनसंख्यापणद्वंद्वं रत्नानामथ कुड्मलम्॥१८॥

मणिवेधेमणौज्ञेयं काकिणी परिकीर्तिता॥  

चतुर्वराटमधिकं स्फाटिके मणिवेधने॥१९॥

कांस्यतालस्य निर्माणे धमनेतु पणत्रयम्॥  

लाक्षानिर्माणके कार्ये तदर्धमपि कीर्तितम्॥२०॥

गवानांदोहने चैव वराटे तूर्यवेतनम्॥  

वेतने वस्त्रनिर्माणे पत्रे हस्तपणत्रयम्॥२१॥

अविवस्त्रस्य निर्माणे स्यंदनं दशकाकिनी॥  

पिधानवस्त्रनिर्माणे त्रिपणं परिकीर्तितम्॥२२॥

दशकाकिणी ऊर्ध्वाधस्तद्व्यये पण्यवेतनम्॥  

वंशाजीवस्य प्रत्यह्ना पणस्यार्धे सकाकिणी॥२३॥

लोहकारस्य च तथा नापितस्य च वेतनम्॥  

शिरसातस्यवपने विज्ञेयादश काकिणी॥२४॥

समश्रुनखमाने तु प्रदद्यात्काकिणीद्वयम्॥  

नारीणामथ संस्कारे नखचित्रादिरञ्जने॥२५॥

सकाकिणी पणं तच्च सवित्रे च पयोधरे॥  

पणानां तुर्यकं दद्यात्सीमंतस्यालकेतथा॥२६॥

पदचित्रे तु सार्द्धं स्याद्ग्रीवाणां गुह्यधारणे॥  

धान्यानां रोपणे चैव दिनैके पणवेतनम्॥२७॥

लवणेतुतथा देयागुवाकानां च रोपणे॥  

दण्डपत्रस्य संस्कारे मरीचानां तथैव च॥२८॥

पणद्वयं वराटानामधिकं दशमेव तु॥  

हलेहलेपणैकं स्यात्काकिण्यधिकमेव च॥२९॥

पणत्रयं चक्रपणे महिषाणां पणाधिकम्॥  

नराणां वाहने चैव पणैकं दशकाकिणी॥३०॥

दासीनां गर्दभानां च अधिकं काकिणीद्वयम्॥  

क्षालनेचापि वस्त्रस्य तैलक्षारविवर्जिते॥३१॥

वस्त्रे प्रतिपणं दद्याद्दीर्घे प्रस्थेऽपि वर्धयेत्॥  

सद्यः प्रक्षालनेऽप्यर्धं दिनादावधिकं भवेत्॥३२॥

श्वेतवस्त्रे भवेन्न्यूनं पदे सूक्ष्मे च वर्द्धयेत्॥  

मृत्तिकानां समुद्धारे कुद्दाले चेक्षुपीडने॥३३॥

वेतनं पुष्पसंस्कारे सहस्रेदशकाकिणी॥  

काकिणीस्रङ्निबद्धे च द्विगुणं कंठमालिका॥३४॥

अबद्धेव्द्यंगुलं यावन्मुण्डमाला प्रकीर्तिता॥  

हस्तत्रये कण्ठमाला आनाभि कमलावधि॥३९॥

**काकिणीकत्रयं**

चैव निर्माणे द्विजसत्तमाः॥  

मालत्याश्च तुलस्याश्च जातियूथ्योश्च सत्तमाः॥३६॥

तदार्धार्धंमारुतेन दमने बकुलस्य च॥  

वेतनं दीपतैले च आज्यस्य परिवर्धयेत्॥३७॥

यामेयामेरौप्यमाषं स्नेहे चैव तु काकिणी॥  

सार्धांगुलप्रमाणेन वस्त्रवर्तिं विदुर्बुधाः॥३८॥

षडंगुलेनदैर्ध्यं च नन्यूनं नाधिकं भवेत्॥  

पञ्चविंशतिभिः संख्यातं तु भिर्द्विजसत्तमाः॥३९॥

पञ्चाङ्गुलेन मानेन कर्तव्यः सुसमाहितः॥  

हस्तोच्छ्राये प्रदद्यात्तुमुष्टिहस्ते तु मध्यमम्॥४०॥

त्रिहस्ते चतुर्हस्ते वा उत्तमं मानमीरितम्॥  

स्वर्णधारे हतोराजा रजते सर्वकामदः॥४१॥

ताम्र चायुः क्षयकरमायसे दुर्गतिप्रदः॥  

शस्तस्य करमर्दस्य प्रशस्तोत्तर उच्यते॥४२॥

दीपाधारं कांस्यमयं तथारीतिमयस्य च॥  

अभावे मृन्मयस्यैव मृन्मये मानवर्जितम्॥४३॥

दशाङ्गधूपके मूल्यं विंशके तु पणत्रयम्॥  

द्वादशकांगुलेऽप्यर्धवर्तिं धूपाय वर्तयेत्॥४४॥

हस्ते पंचप्रमाणं च वस्त्रैः कुर्याच्चवर्तिकाम्॥  

पञ्चविंशतिभिर्वायः स महावर्तिरुच्यते॥४५॥

 इतिश्रीभविष्ये महापुराणे मध्यमपर्वणि द्वितीयभागे चतुर्थोऽध्यायः॥४॥

॥छ॥

**॥सूतउवाच॥**

अतःपरं प्रवक्ष्यामि कलशानां विनिर्णयम्॥  

यस्यार्पिते च मांगल्ये यात्रासिद्धिश्चजायते॥१॥

सप्ताङ्गं कलशे ज्ञेयं पञ्चाङ्गमथ वा पुनः॥  

वारिमात्रेण संपूर्णे न सा सिद्धिः प्रजायते॥२॥

अथ वाक्षतपुष्पेषु देवमावाह्य पूजयेत्॥  

न चान्यत्र यजेद्देवान्विफलं परिकीर्तितम्॥३॥

वटस्याश्वत्थवृक्षस्य धातकीबिल्वकस्य च॥  

पञ्चपल्लवमुद्दिष्टं विन्यसेत्कलशोपरि॥४॥

सौवर्णाराजतावापिताम्राद्या मृन्मयैस्तथा॥  

कलशाः क्रमशः प्रोक्ता यथावित्तानुसारतः॥५॥

अभेद्याः सुषमाः प्लक्षाः सर्वे आद्याः सुपूरिताः॥  

निश्छिद्रा ऋजवश्चैव सेचनान्येककर्षकः॥६॥

एकत्रिंशाङ्गुलं कुर्यात्कालाहे द्विगुणं शतम्॥  

मुखं चाष्टाङ्गुलं तस्यद्व्यङ्गुले च वरार्थिते॥७॥

तैजसैः कारयेन्मानं मृन्मये मानमुच्यते॥  

कलशोदकनिर्माणे अमानं नैव योजयेत्॥८॥

कलशस्थापनं वक्ष्ये यत्र सन्निहिताः सुराः॥  

व्युत्क्रमेण प्रविन्यासे यातुधानो हरेत्किल॥९॥

यज्ञेसाधारणं वक्ष्ये यद्विधानं यथामतम्॥  

स्वस्तिकोपरिविन्यासे संपूर्णस्यार्धमानके॥१०॥

चतुरस्रोत्तरं भित्त्वाचोर्ध्वाधोमानतः समम्॥  

तुर्यसूत्राणि मतिमान्पञ्च पूर्वायतनानि च॥११॥

मार्जयेत्स्वस्तिकाकारं तुर्यमात्रंयथा भवेत्॥  

स्वस्तिकं जायते तत्र कलशानां तथासनम्॥१२॥

स्योनापृथिवीति मंत्रेण कुर्याद्भूमिपरिग्रहम्॥  

**मध्यमानामिकाभ्यां च न्यसेत्पातालसं**

मुखम्॥१३॥

ऋषिर्नारायणोऽस्य स्याद्गायत्री देवता रविः॥  

विनियोगः स्थापने च तथा भूमिपरिग्रहः॥१४॥

धान्यमसीति मन्त्रेणधान्यं सूक्तं परिस्तवेत्॥  

अस्य मन्त्रस्य च ऋषिर्गौतमः परिकीर्तितः॥१५॥

अनुष्टुप्च भवेच्छन्दो देवतास्य गुरुः स्मृतः॥  

आजिघ्रंकलशं मह्यां स्थापयेत्कलशं ततः॥१६॥

कनिष्ठांगुष्ठकं त्यक्त्वाकुम्भाग्रेउदरेऽपि च॥  

विन्यासश्चैव कर्तव्यस्त्र्यंगुले ब्रह्ममुद्रया॥१७॥

आजिघ्रस्य च मन्त्रस्य ऋषिर्भर्ग उदाहृतः॥  

पङ्क्तिश्छन्दश्च उद्दिष्टो देवताविष्णुरव्ययः॥१८॥

कलशस्थापने चैव सोमयागे च योजयेत्॥  

पंचनद्येतिमन्त्रेण क्षिपेद्गङ्गाजलं ततः॥१९॥

देवता परमा त्रिष्टुब्देवता सोमभावितः॥  

विनियोगः पल्लवे च विन्यसेत्परिकीर्तिताः॥२०॥

याः फलिनीति मंत्रेण प्रदद्यात्सफलाक्षतम्॥  

याः फलिनीति मंत्रस्य ऋषिः कमलसंज्ञकः॥२१॥

त्रिष्टुप्छन्दो गणपतिर्देवता परिकीर्तिता॥  

बदरं नागरं चैव धात्री च पिचुमर्दकम्॥२२॥

जीवंतीपीवरं चैव फलान्येतानि वर्जयेत्॥  

हिरण्यगर्भेति ऋचापञ्चरत्नानि निक्षिपेत्॥२३॥

ऋषिर्हिरण्यगर्भेति छन्दस्त्रिष्टुवुदाहृतम्॥  

सविता देवताचास्य रत्नन्यासेति योजयेत्॥२४॥

अमृतीकरणं कुर्याद्दैवशुल्बनमेव च॥  

वरुणस्य त्वेति ऋषिर्वरुणांतरे योजयेत्॥२५॥

श्रीश्चते इति मन्त्रेण दद्यात्पुष्पं सचन्दनम्॥  

गन्धद्वारेति मन्त्रेण दद्याद्गन्धं विलोडितम्॥२६॥

काण्डादिति च मन्त्रेण दद्याद्दूर्वाक्षतं पुनः॥  

व्रीहयश्चेति मन्त्रेण पञ्चव्रीहींश्च निक्षिपेत्॥२७॥

तिलाश्च माषामुद्गाश्च श्यामाकाः शालयःस्मृताः॥  

पञ्चधान्यगणः प्रोक्तः सर्वारिष्टनिषूदनः॥२८॥

 इति श्रीभविष्ये महापुराणे मध्यम पर्वेणि द्वितीयभागे पंचमोऽध्यायः॥५॥

॥छ॥

**॥सूतउवाच॥**

अथ मासाश्रयं कर्मकर्तुं मासनिरूपणम्॥  

क्रियते तद्विधं सङ्ख्येभवेन्मासश्चतुर्विधः॥१॥

चान्द्रः सौरः सावनश्च नाक्षत्रश्च तथापरः॥  

शुक्लप्रतिपदं प्राप्ययावद्दर्शं च ऐन्दवः॥२॥

एकराशौ रविर्यावत्स मासः सौर उच्यते॥  

त्रिंशतादिवसैर्मासः सावनः परिकीर्तितः॥३॥

नाक्षत्रमासोऽश्विन्यादिरेवत्यन्तो हि विश्रुतः॥  

उदयादुदयं यस्तु सावनो दिवसो रवेः॥४॥

तंत्रेणैकतिथेर्भागकालो दिवस ऐन्दवः॥  

राशेस्त्रिंशद्भागकालः कालस्त्वेकस्य भास्वतः॥५॥

अहोरात्रं तु तज्ज्ञेयं सौरेऽपि भागमानतः॥  

अहोरात्रं साधनस्य मुख्यवृत्त्यैव लभ्यते॥६॥

सौरेचान्द्रे तूपगणौ त्रिंशद्भागे त्वदर्शनात्॥  

सावनादिवसा ग्राह्या ऋषीणां समयेगृहे॥७॥

**अतिभाग व्यवस्थायां प्रायश्चित्त**

क्रियासु च॥  

मन्त्रोपासनकार्ये च अन्नस्य प्राशने शिशोः॥८॥

करस्य ग्रहणे राज्ञोव्यवहारेषुमाःसु च॥  

यज्ञेषु दिनसंख्यायां ग्राह्यो मासस्तुसावनः॥९॥

सौरमासो विवाहादौ यदाद्यैः सुप्रगृह्यते॥  

यज्ञेष्वपि व्रतेवापि विहिते स्नानकर्मणि॥१०॥

चान्द्रस्तु पार्वणेग्राह्यो वार्षिकेष्वष्टकासु च॥  

श्राद्धेषु तिथिकार्येषु तिथ्युक्तेषु व्रतेषु च॥११॥

नाक्षत्रः सोमपादीनामार्य भागविचारणे॥  

करग्रहविधौ राज्ञां नायं सर्वजनाकृतिः॥१२॥

तद्वच्चैत्रादिमासोक्तं तिथ्युक्तं कर्मदृश्यते॥  

तत्तु चान्द्रेण कर्तव्यं साहि चैत्रादिनोच्यते॥१३॥

राजोक्तौ सावनः प्रोक्तेतिथि संभागकर्मणि॥  

तत्रसौरो भवेद्वाच्यः सौरेशब्दप्रवर्तनात्॥१४॥

चित्रानक्षत्रयोगे न चैत्री सा पौर्णिमा स्मृता॥  

तयोपलक्षितो मासश्चैत्र इत्यभिधीयते॥१५॥

सचतिथ्यात्मको मासश्चान्द्र श्रवणभास्करः॥  

चान्द्रश्चैत्र्यंतिको मासोमुख्यश्चैत्रादि संज्ञकः॥१६॥

गौणोऽप्यसौ युगाद्यादेरनुरोधेन वर्धनात्॥  

मुख्यः शुक्लादिदर्शांतो मासोलाक्षणिको मतः॥१७॥

चैत्राद्याश्चान्द्रमासायेद्वादशापितु योगतः॥  

पौर्णमासीयुताभिस्तु न चर्क्षत्वं न रेभिरे॥१८॥

विशाखयाद्येषुयावा तथा भाद्रपदेन वा॥  

यत्र न पूर्णिमायोगोमासः स स्याद्विनाशकः॥१९॥

योऽसौ यद्यपि चैत्रादौनैष्ठिकोऽपि पलभ्यते॥  

यथासौरेऽपि यातोऽसौ योगोऽयमतिदुर्घटः॥२०॥

तथा च माससामान्ये योगेनायं भवेत्क्वचित्॥  

यदि वर्षसहस्रान्ते तदक्षेणैव पूर्णिमा॥२१॥

संयुक्ता लभ्यते यत्र भवेद्राज्यविनाशनम्॥  

सूर्याचन्द्रमसौ नित्यं कुर्वातेतिथि भोजनम्॥२२॥

दण्डद्वये भुक्तशेषे न भुञ्जीत कदाचन॥  

अतिक्रम्यापरां भोक्तुं तिथिं यत्रउभावपि॥२३॥

यत्र विंशत्तिथिस्तस्मात्सञ्चितैका भवेदिति॥  

त्रिंशता चान्द्रमासौ तु चन्द्रेणैको हि वर्द्धते॥२४॥

स चाधिको यतो मासस्ततः स्यादधिमासकः॥  

समरात्रिं दिवं कृत्वावैवस्वतपुरीगतिम्॥२५॥

राशेराश्यंतरे सूर्यो यावद्गच्छति भानुमान्॥  

गच्छन्वर्धयति पूर्वं तिथयस्तास्तु संचिताः॥२६॥

वर्धंते तिथयो यावत्तुलां याति दिवाकरः॥  

तुलादिराशिषट्केतुन वर्द्धंते कदाचन॥२७॥

स्वभावात्समगत्या तु यतः संक्रमतेरविः॥  

संचयमानात्वेकैका प्रतिमासं विवर्द्धते॥२८॥

निशास्वपितु सौरेता एकस्मिस्तिस्र इत्यपि॥  

संपूर्ण त्रिंशत्तिथिभिर्मास्येकस्मिन्यदा भवेत्॥२९॥

सचान्द्रोमलिनोमासः कोणपाद्यैः समीहितः॥  

भुक्तोच्छिष्टा तु तन्मासादसंस्पृष्टदिवाकरः॥३०॥

यदासंक्रमते लंघ्य तदाज्ञेयो मलिम्लुचः॥  

सार्धवर्षद्वये पूर्णे पतत्येवं निशाकरः॥३१॥

परित्यक्ताश्च यावंतोव्युत्क्रमिण्यश्चयाः

पुनः॥  

तिथयस्ते नियोक्तव्यानरोनस्यात्स पूरणः॥३२॥

नैर्ऋत्यांतं हितार्थाय जलकेतुर्निगच्छति॥  

निर्ममं मलिनं मासं प्रेतानां च हिताय च॥३३॥

अतः प्रेतक्रियाः सर्वाः कार्यामलिम्लुचेऽपि च॥  

यत्कर्तव्यं न कर्तव्यं मलमासे द्विजोत्तमाः॥३४॥

तदिदानीं प्रवक्ष्यामि कथितं च प्रसंगतः॥  

यच्छ्राद्धं प्रेतसंबंधि सपिंडीकरणावधि॥३५॥

मलमासेऽपितत्कार्यं विशिष्यति सपिंडनम्॥  

यदा तु द्वादशोमासो दैवान्मलिम्लुचो भवेत्॥३६॥

तत्रैव यत्नात्कर्तव्या क्रिया प्रेतस्य वार्षिकी॥  

मासांतरे तु पतितेतस्मिन्नेव मलिम्लुचे॥३७॥

तदा त्रयोदशे मासिकर्तव्यं तत्सपिंडनम्॥  

वर्ज्यं मासिकया श्राद्धमेकं तस्मिंत्रयोदशे॥३८॥

त्रिंशताघटिकैः श्राद्धं वर्द्धतेऽद्यापि संमितम्॥  

कुर्यात्प्रीत्यादिकं कर्मप्रयत्नेन न मलिम्लुचे॥३९॥

नैमित्तिकं च कुर्वीत नाधिकारस्तयोर्भवत्॥  

तीर्थस्नानमलभ्यं तत्तदाद्यंदेवदर्शनम्॥४०॥

उपवासादिकं कर्मसीमन्तोन्नयनं तथा॥  

आवर्तजं पुंसवनं पुत्रादिमुखदर्शनम्॥४१॥

मलमासेपि कुर्वीत शुक्रे चास्तमुपागते॥  

मलमासेपि कुर्वीत नृपाणामभिषेचनम्॥४२॥

व्रतारंभं प्रतिष्ठां च चूडाकर्म च मेखलाम्॥  

मंत्रोपासां रहस्यं च महादानं सुमङ्गलम्॥४३॥

विवाहं च गृहारंभं प्रवेशंनववेश्मनः॥  

उपग्रहं गवादीनामाश्रमांतर संक्रमम्॥४४॥

दीर्घमात्रासु नेज्यावैतीर्थयात्रा वसेचनम्॥  

वर्षवृद्धिवृषोत्सर्ग कन्याद्विर्नयनादि च॥४५॥

यज्ञं च कामिकं विद्वान्मलमासे विवर्जयेत्॥  

एवमस्तं गते शुक्रे वृद्धवाल्ये च संत्यजेत्॥४६॥

पादास्तं च महास्तंच द्विविधं चास्तमस्य तु॥  

द्विसप्ततिर्दिनान्यस्य महास्तं पूर्वतो भवेत्॥४७॥

पृथिव्यामेव पादास्तं भवेद्द्वादशवत्सरान्॥  

ऊनपञ्चाशदधिकं दिवसानां शतद्वयम्॥४८॥

प्रतीच्यामुदितः काव्योदृश्यो भवति सर्वदा॥  

एकर्क्षैगुरुणायुक्तो यावत्तिष्ठति भार्गवः॥४९॥

मलमासवत्कर्माणि यावदन्त्यादिसर्वशः॥  

ऋक्षभेदेत्वकराशौ संपर्के यदि वानयोः॥५०॥

गुरोराहोरपि तथा त्यजेद्विद्वान्न संशयः॥  

सिंहेराशौस्थितः सूर्येजीवे चास्तमुपागते॥५१॥।

हेयानि यानि कर्माणि निषिद्धानि मलिम्लुचे॥  

मिथुनस्येयदा भानौमलमासः पतत्यसौ॥५२॥

द्विराषाढ इति ख्यातो गौणेशब्दविवर्तनात्॥  

फलं चात्र मृतस्यौर्ध्वदेहिकं कर्म कुर्वता॥५३॥

आषाढकीर्तनं कार्यमेवं वर्षांतरेऽपि च॥  

आषाढद्वय संयुक्त पौर्णमासीद्वयं तथा॥५४॥

युग्मकर्कटयो राश्यो र्द्विराषाढस्तदा भवेत्॥  

भवेद्गौणो द्विराषाढो राशिस्तत्रैव संयुते॥५५॥

पूर्वत्रिकेतु पतिते तदेव भगवान्हरिः॥  

**कर्कटे**

शयनं कुर्यादागमिष्यं परत्रके॥५६॥

कर्किण्यर्केसुप्तहरौ शक्रपूजाश्विने भवेत्॥  

दुर्गोत्थानं तुलायां तु विष्णुर्निद्रां जहात्यसौ॥५७॥

 इति श्रीभविष्ये महापुराणे मध्यमपर्वणि द्वितीयभागे षष्टोऽध्यायः॥६॥

॥छ॥

**॥सूतउवाच॥**

दैवं वा पैतृकं कर्मकालमाश्रित्य वर्तते॥  

काले तान्येव कर्माणिफलं यच्छति कुर्वताम्॥१॥

मुहुर्बाल्ये कर्मफलं त्रिकालेऽपि न विद्यते॥  

व्ययो वा मुख्यभावेन फलदः कर्मशालिनाम्॥२॥

कालस्तु गुणभावेन सर्वकालाश्रिता क्रिया॥  

न कालेन विना किञ्चित्त्रिषु लोकेषु जायते॥३॥

अतःकालं प्रवक्ष्यामि निमित्तं कर्मणामिह॥  

काले ह्यमूर्तिर्भगवानेक एव तु यद्यपि॥४॥

तथाप्युपाधिभेदेन विद्यते कालभेदिभिः॥  

तिथि नक्षत्रवारादौ रात्रियोगादयोपिये॥५॥

तेऽपिकालापक्षमासराशिवर्षांतरेऽपि च॥  

साधनानि भवन्त्येते स्वातन्त्र्येण न कस्यचित्॥६॥

धर्मस्य वाप्यधर्मस्य मुखोव्यापार एव सः॥  

तिथ्यादिकालभावेषु निषिद्धं निहितं हि तत्॥७॥

पालयन्स्वर्गमाप्नोति हित्वा प्राप्नोत्यधोगतिम्॥  

साधयंत्यपि कर्माणि परस्परमवेक्ष्यते॥८॥

कालभागो निःसहायो येऽपिस्युः कर्मसाधनाः॥  

तिथौ पूर्वाह्णव्यापिन्यां कुर्वीत कर्मवैदिकम्॥९॥

एकोद्दिष्टं तु मध्याह्नव्यपिन्यां हि समाचरेत्॥  

पराह्णव्यापिनीं प्राप्यतिथिं कुर्यात्तु पार्वणम्॥१०॥

न तु पूर्वाह्णमध्याह्न पराह्णेषु यथोचितम्॥  

अप्रधानेतु कुर्वीत कर्मदैवादिकं च यत्॥११॥

एको हि कालः प्रातस्तु वृद्धिश्राद्धादिसाधने॥  

नापेक्षते सहाय्यं तत्तिध्यादिविषुवादिषु॥१२॥

देवेभ्यो ब्रह्मणादत्तः पूर्वाह्णस्तिथिभिः सह॥  

पितृभ्यो ह्यपराह्णेतु पार्वणस्तु परांविना॥१३॥

पूर्वाह्णमात्र संप्राप्तौ ततोदेवान्प्रपूजयेत्॥  

पूर्वाह्ण स्पर्शमात्रेऽपि तिथिखण्डेन चार्पयेत्॥१४॥

स्वर्वादर्पा तथा हिंस्रातिथिश्च त्रिविधा भवेत्॥  

खर्वादिलंघयेत्तुल्या दर्पा भवति वर्द्धिता॥१५॥

हिंस्रातु क्षयजाज्ञेया कालभेदेन गृह्यते॥  

खर्वादर्पापरे ग्राह्याहिंस्रा ग्राह्यातु पूर्वतः॥१६॥

शुक्लपक्षे पराग्राह्या कृष्णे पूर्वा प्रशस्यते॥  

स्नानदानव्रते चैव विषयोगो निदर्शितः॥१७॥

तिथौचोदयति सविता कालमात्रं च वा यदि॥  

अन्यापि सैव विज्ञेया तिथिस्तस्मिन्नहर्निशि॥१८॥

यथावास्ते रविर्भाति घटिकादश वापि वा॥  

सातिथिस्तदहोरात्रं व्यपदेश्या न चेतरा॥१९॥

शुक्लेवा यदिवा कृष्णैखर्वादर्पा तिथिश्चया॥  

ययास्तं सविता याति पितृकार्ये च सा तिथिः॥२०॥

दिनद्वयेऽपिकुतपे अस्तगां तिथिमाश्रयेत्॥  

श्राद्धकालादिकं यत्र तत्र श्राद्धं विधीयते॥२१॥

व्रते च वृद्धिगामिन्यां यत्रोदयो रवेर्भवेत्॥  

अमावास्य

पार्वणे च सा तिथिः पितृपूजने॥२२॥

अमावास्यामृतस्यैव पार्वणं यत्र कुत्रचित्॥  

अस्तगामितिथिर्यत्र सा तिथिः पितृमन्दिरम्॥२३॥

एकोद्दिष्टं चरेत्तत्रनोदये च कदाचन॥  

शुक्लपक्षे च कृष्णे च यो योगः परपूर्वयोः॥२४॥

पूर्वेद्युर्वा परेद्युर्वा त्रिसंध्यव्यापिनी तिथिः॥  

सा पूज्या चस्वकृत्येषु पक्षयोरुभयोरपि॥२५॥

पूज्यानि व्यस्तं संत्यज्य पूर्वं चैकादशीयुगम्॥  

द्वितीया वह्निना युक्ता चतुर्थी पंचमीयुता॥२६॥

एता उपोष्यास्तिथयः पुण्याः स्युर्धर्मवेदिभिः॥  

एतद्व्यस्तास्तु पुण्यानि घ्नंति पूर्वकृतान्यपि॥२७॥

बाणेन विद्धाया षष्ठी मुनिविद्धा तथाष्टमी॥  

दशम्येकादशीविद्धा त्रयोदश्याश्चतुर्दशी॥२८॥

अमावास्या भूतविद्धा नोपोष्या मुनिनापि च॥  

हंति पुत्रकलत्राणि धनानि समुपोषिता॥२९॥

विद्वायेनाभि नित्याः स्युर्युक्तास्तेनाभिनन्दिताः॥  

व्यस्तस्य संभवे युग्मं विद्या भवति सर्वशः॥३०॥

तामस्तां तु तिथिं प्राप्य युग्मान्यपूज्यतामियुः॥  

युग्मानि च दिवायोगे ग्राह्यंनि व्यस्तनिंदनम्॥३१॥

नक्तादिव्रतयोगे तु दिवासंवर्द्धमर्करान्॥  

रात्रियोगश्चतुर्थ्योस्तु विशिष्य परिगृह्यते॥३२॥

रात्रियोगं विनापि स्यादेकादश्यादिकं व्रतम्॥  

नक्तं जागरणं चैव विनायोगेऽपि शस्यते॥३३॥

एकादश्युपवासं तु द्वादशीयोगतश्चरेत्॥  

दिवायोगे तुसंपूर्णां त्यजेदुभयपूर्वतः॥३४॥

रात्रियोगे तु संपूर्णा सोपास्यैकादशी सदा॥  

सप्तमी शुक्लपक्षेऽपि पूज्याषष्ट्या समन्विता॥३५॥

निशितु स्याद्यदा षष्ठी सप्तमी नवमी दिवा॥  

उपोष्य केवलां षष्टीं तोषयेद्भास्करं नरः॥३६॥

एवं त्रयोदशीं कृष्णां विधिप्राप्तां विनाद्विजाः॥  

उपोष्य पार्वतीनाथं तोषयेद्यश्च केवलम्॥३७॥

दिवा त्रयोदशीयुक्ता कृष्णोपोष्या चतुर्दशी॥  

परेणापि चतुर्दश्या न तु कुर्यादमातिथौ॥३८॥

त्रिसंध्यव्यापिनीं प्राप्ययदि कुर्यादुपोषणम्॥  

पारणं तु सिनीवाल्यां चतुर्दश्यामुपोषयेत्॥३९॥

चतुर्दशीमतिक्रम्य सिनीवाल्यां तु पारणात्॥  

व्रतानि तस्य नश्यंति प्राक्कृतानि चतुर्दशी॥४०॥

सप्तमी ललिता भाद्रे शक्तत्थानं च वारुणी॥  

पूज्याश्चैताः पराः कुर्यात्त्रिसंध्यव्यापिनीष्वपि॥४१॥

त्रिसंध्याव्यापिनी पूर्वेपरतो वर्द्धते यदि॥  

सऋक्षा ऋक्षयोगे तु ऋक्षाभावे परायुता॥४२॥

ऋक्षाभावे परा ग्राह्या त्रिसंध्यव्यापिनीष्वपि॥  

श्रावणे चाद्यपादे तु प्रशस्ता शक्रपूजने॥४३॥

अभावे चोत्तराषाढा धनिष्ठाच विशिष्यते॥  

दण्डार्धं दण्डमेकं वा तदर्धं पलमेव वा॥४४॥

उदये संयुताग्राह्या सा तिथिश्चोत्तमाभवेत्॥  

त्रिसंध्यव्यापिनीं हात्वापूज्याशुक्लाष्टमी परा॥४५॥

रवि

चक्रवता ग्राह्या रथेतिथ्यादेरपि च॥  

त्रिसंध्यव्यापिनीया तु परमेकं परेदिने॥४६॥

अपरेऽपि च सर्वत्र हलानां वाहनं त्यजेत्॥  

शुक्लैकादश्य मावास्यासंक्रान्त्यां श्राद्धवासरे॥४७॥

नराश्वगोगजादीनां वाहनात्पातकी भवेत्॥  

कर्तुर्गोमहिषादीनां गर्दभोष्ट्रखरस्य च॥४८॥

न वाहयेद्दासदासीं वाहनेनास्ति दूषणम्॥  

बहुकालिकयज्ञे च यज्ञश्राद्धे तथैव च॥४९॥

ग्रामांतरेन दोषः स्याद्दिविनद्यंतरेऽपि च॥  

नित्यश्राद्धेऽप्यम्बुघटे यच्छ्राद्धं मासिकस्य च॥५०॥

तत्र गोमहिषादीनां वाहने नास्ति दूषणम्॥  

कुर्यादम्बुघटश्राद्धं न कालनियमः क्वचित्॥५१॥

न चान्न नियमं कुर्यादश्मपात्रं च वर्जयेत्॥  

तैजसैर्निर्मितं कुंभमथ वा वृक्षपत्रजम्॥५२॥

न योजयेन्मृन्मयं च शूद्राणां मृन्मये विधिः॥  

निवेदयेच्च मासांते मृन्मयं वृक्षमूलके॥५३॥

आस्फालयेत्परेणैव न वस्त्रं तु कथंचन॥  

पर्वश्राद्धे दैवलकं तथा रण्डाश्रमं त्यजेत्॥५४॥

मातापितृ परित्यागी तैलहव्यादिविक्रयी॥  

चत्वारिंशदुत्सवानां साष्टानां च चरेद्यदि॥५५॥

स्त्रिया विमुच्यते कश्चित्सतुरण्डाश्रमी मतः॥  

अष्टचत्वारिंशदब्दं वयो यावन्न पूर्य्यते॥५६॥

पुत्रभार्यावियुक्तस्य नास्ति यज्ञाधिकारिता॥  

यां तिथिं समनुप्राप्य समुदेति दिवाकरः॥५७॥

स्नानाध्ययन दानेषु सा तिथिः सकलास्मृता॥  

ययास्तं सवितायाति कृष्णपक्षे तु सा तिथिः॥५८॥

पितॄणां सकला ज्ञेया स्नानदानादिकर्मसु॥  

सप्तमी शुक्लपक्षे या यावदिच्छेच्च खंडिता॥५९॥

आद्यभागे रवेः षष्ठ्यां परादौ याष्टमीयुता॥  

यद्यखण्डा भवेत्सैव तदाज्ञेया भवात्मिका॥६०॥

माघमासेन साप्येवं पूर्वेण रवितोषिणी॥  

मन्वंतरा परेणैव स्नानदानादिकर्मसु॥६१॥

 इति श्रीभविष्ये महापुराणे मध्यम पर्वणि द्वितीयभागे सप्तमोऽध्यायः॥७॥

॥छ॥

**॥सूतउवाच॥**

तिथीनां प्रवरायस्माद्ब्रह्मणा समुदाहृता॥  

प्रतिपादिता परेपूर्वे प्रतिपाद्य नवोद्यते॥१॥

कार्तिकाश्चयुजेचैत्रेमाधे चापि विशेषतः॥  

स्नानं दानं दशगुणं शिवविष्ण्वोश्च पूजनम्॥२॥

अग्निमिष्ट्वा च कृत्वा च प्रतिपद्यामिति स्मृतम्॥  

हविषा सर्वधान्यानि प्राप्नुयादीप्सितं धनम्॥३॥

बृहस्पतौ द्वितीयायां शुक्लायां विधिपूजनम्॥  

कृत्वानक्तं समश्नीयाल्लभते भूतिमीप्सिताम्॥४॥

मिथुने कर्कटे चैव गोविप्रदमनांतरम्॥  

द्वितीयायातु विप्रेन्द्रास्तामुपोष्य हरिं यजेत्॥५॥

यामुपोष्य न वैधव्यं प्रयाति स्त्री न संशयः॥  

अमूल्यशयनं मासं दंपती प्रतिपूजयेत्॥६॥

वासोभिर्गंधपुष्पैश्च नानाभक्ष्यैः पृथग्विधैः॥  

वैशाखे शुक्लपक्षे तु तृतीयायां तथैव च॥७॥

**गंगातोये नरः**

स्नात्ना मुच्यते सर्वकिल्विषैः॥  

स्वातियुक्ततृतीयायां वैशाखे तु विशेषतः॥८॥

माघेतु रोहिणीयुक्ता वृषे चाश्वयुजे तथा॥  

तस्यां यद्दीयते किञ्चित्तदक्षयमुदाहृतम्॥९॥

विशेषतो हविष्यान्नं मोदकादिसमायुतम्॥  

तोयदानं विशेषेण प्रशंसंतिमनीषिणः॥१०॥

गुडकर्पूरसंयुक्तं ब्रह्मलोके महीयते॥  

बुधश्रवणसंयुक्ता तृतीया यदि लभ्यते॥११॥

तस्यां स्नानोपवासाद्यमक्षयं परिकीर्तितम्॥  

चतुर्थीभरणीयोगे भवेच्चरदिनं यदा॥१२॥

तदाभ्यर्च्य यमं देवं मुच्यते सर्वकिल्विषैः॥  

शिवाशांतासुखा चैव चतुर्थी त्रिविधास्मृता॥१३॥

सापि भाद्रपदे शुक्लाशिवलोके सुपूजिता॥  

कार्तिके तु भवेच्छाया तथामावे तु कीर्त्यते॥१४॥

तस्यां स्नानं तपोदानमुपवासो जपस्तथा॥  

भवेत्सहस्रगुणितं श्राद्धं भवति चाक्षयम्॥१५॥

गणेशे कारयेत्पूजां मोदकादिभिरादरात्॥  

चतुर्थ्यां विघ्ननाशाय सर्वकाम प्रसिद्धये॥१६॥

श्रावणेमासि पञ्चम्यां शुक्लपक्षे विशेषतः॥  

स्नापयेन्नवनागांश्च गन्धतोयैः सुगन्धिभिः॥१७॥

तेषांकुले प्रयच्छंति अभयं प्राणरक्षणम्॥  

द्वादश्योभयलेखे च गोमयेन विशेषतः॥१८॥

पूजयेद्दधिदुग्धाद्यैः सिंदूरैरपि भक्तितः॥  

सुप्तेजनार्दने कृष्णपंचम्यां भवनाङ्गणे॥१९॥

पूजयेन्मनसा देवींवामां स्नुहीति संश्रयाम्॥  

पिचुमंदस्य पत्राणि स्थापयेद्भवनोदरे॥२०॥

पूजयित्वा नरोदेवीं न सर्पभयमाप्नुयात्॥  

येयं भाद्रपदे षष्ठी षष्ठी च द्विजसत्तम॥२१॥

स्नानदानादिकं सर्व सर्व मक्षयमुच्यते॥  

षष्ठ्यां फलाशनो विप्रा विशेषान्माघकार्तिके॥२२॥

इहचामुत्र मुख्यां च लभते ख्यातिमुत्तमाम्॥  

शुक्लेपक्षे च सप्तम्यां यदा संक्रमते रविः॥२३॥

महाजया तदा स्याद्वैसप्तमी भास्करप्रिया॥  

अपराजिता तु भाद्रस्य महापातकनाशिनी॥२४॥

ललिता केवला ज्ञेया पुत्रपौत्रविवर्द्धिनी॥  

शुक्ला वा यदि वा कृष्णा षष्ठी वासप्तमी तु वा॥२५॥

रविंवारेण संयुक्ता तिथिः पुण्यतमा स्मृता॥  

आश्विनस्य सिताष्टम्यामष्टादशभुजां यजेत्॥२६॥

कार्तिके शुक्लपक्षे वा महाविभवविस्तरैः॥  

आषाढे श्रावणेमासि शुकाष्टम्यां च चंडिकाम्॥२७॥

प्रातः स्नात्वार्चयेद्भक्त्या रात्रौ संस्नापयेद्द्विजाः॥  

चैत्रमासि सिताष्टम्यामशोककुसुमैर्द्विजाः॥२८॥

अर्चयेन्मृन्मयीं देवीमशोकार्थं च सर्वदा॥  

सत्यष्टममुहूर्ते वा रोहिणीसहिताष्टमी॥२९॥

श्रावणेमासि सिंहार्केक्वचित्सापि च शस्यते॥  

एकादशीनां कोटीनां व्रतैश्च लभते फलम्॥३०॥

अतोदशगुणं प्रोक्तं कृत्वैतत्फलमाप्नुयात्॥  

अशक्तोऽन्यक्रियां कर्तुमुपवासं तु केवलम्॥३१॥

**कृत्वा विमुच्यते पापा**

त्सप्तकृत्यकृतांवरः॥  

न कालनियमस्तत्र न वारनियमः क्वचित्॥३२॥

नापि नक्षत्रदोषोऽस्ति वारदोषो न गण्यते॥  

त्रिकालं पूजयेद्देवं दिवा रात्रौविशेषतः॥३३॥

अर्धरात्रे विशेषेण पुष्पैर्नानाविधैरपि॥  

दिवातिथेरलाभे तु न कुर्याद्विधिवद्व्रतम्॥३४॥

रात्रिस्पर्शे यदि परंरजन्यामपि चाष्टमी॥  

सप्तमी सार्धयामं च रोहिणी वा न संस्पृशेत्॥३५॥

व्रतीसंकल्पयेत्तत्र न च रात्रौकदाचन॥  

प्रागारंभं प्रकुर्वीत अधिमात्राधिकेव्रती॥३६॥

विश्वनाथादिदेवानां दर्शनं प्राग्विवर्जयेत्॥  

यत्र तत्रोषवासी स्याद्यामाष्टकव्रतं चरेत्॥३७॥

यामार्धं तत्परं यामे पारणं विचरेद्व्रती॥  

तत्परेचाऽन्नजन्यं वा न कुर्यात्पारणं गृही॥३८॥

नक्षत्रयोगे ग्रहणे पूजयेत्परमेश्वरम्॥  

जपहोमादिकं कुर्याद्गृही नोपवसेत्क्वचित्॥३९॥

दिवाष्टम्यां मुहूर्ते वा प्राजापत्येन संयुतम्॥  

तथापि च दिवाकृत्यं समाप्य च व्रतं चरेत्॥४०॥

मुहूर्तांते च मासांते अष्टम्यामपि रोहिणी॥  

उपवासे च यो दोषः पूजाहोमः प्रशस्यते॥४१॥

नवम्यां च सदा पूज्याः प्रतिमासेऽयुताद्विजाः॥  

गृह्णीयान्नियमं चैव यथा कर्मफलप्रदम्॥४२॥

कार्तिकस्य तु मासस्य दशमी शुक्लपक्षिका॥  

तस्यां युक्ताशना विप्राब्रह्मलोकमवाप्नुयुः॥४३॥

दशमी ज्येष्ठमासस्य सा चेद्दशहरा स्मृता॥  

आश्विनस्य महापुण्य कार्तिके विजयास्मृता॥४४॥

एकादशी व्रतपरा सर्वपापप्रणाशिनी॥  

सर्वपापविनिर्मुक्ता यथा कुर्वंति मानवाः॥४५॥

दशम्योमेकभक्तस्तु संयतः स्याज्जितेन्द्रियः॥  

एकादश्यामुपोष्याथ द्वादश्यां पारणं चरेत्॥४६॥

द्वादश द्वादशीर्हन्तितस्मात्तथाचरेद्बुधः॥  

पूर्वेद्युरेकादशी पूर्णापरेहनि च वर्धते॥४७॥

न वर्धते द्वादशी तु तदात्वेवं व्यवस्थितिः॥  

वनवासी परां कुर्यात्पूर्वां कुर्याद्गृहाश्रमी॥४८॥

पूर्वैरेकादशीत्याज्या वर्धते चेत्तिथिद्वयम्॥  

एकादशी द्वादशी तुतदोपोष्या परा तिथिः॥४९॥

यदा तु पारणायोग्या द्वादशी नोपतिष्ठते॥  

तदा पूर्वैव साग्राह्यात्याज्या वृद्धा परेऽहनि॥५०॥

एकादशी कलायुक्ता सकला द्वादशी यदि॥  

तत्र क्रतुसमं पुण्यं त्रयोदश्यां तु पारणम्॥५१॥

एकादशी द्वादशी च परेऽहनि न लभ्यते॥  

नोपोष्या सा महादोषापुत्रपौत्रधनक्षयात्॥५२॥

एकादशी दशाविद्धाद्वादश्यां लिप्तिका यदा॥  

द्वादशी पारणायोग्या वर्धते चापरेऽहनि॥५३॥

तदादिनद्वये त्याज्या पारणं च नियोगतः॥  

षोडशीग्रहणं दृष्ट्वा द्वादशी लुप्तपारणा॥५४॥

चण्डातिथौ व्रतं चैव हंतिपुण्यं पुराकृतम्॥  

त्रयोदश्यां यद्विहितं पारणं न तु पुण्यदम्॥५५॥

ग्रहाश्रमी

न कुर्याद्वा दशमीद्वादशीक्षयात्॥  

यदि रुद्रादशमित्रा परेऽन्हिरविसंक्रमः॥५६॥

तथापि संपरित्यज्य द्वादश्यां समुपावसेत्॥  

वज्रालोकनमात्रं तु दशमी संविशेद्यदि॥५७॥

एकादशी न भोक्तव्या परा ह्यकादशी तदा॥  

तदा चेद्दशमीविद्धा समुपोष्या न दूषणम्॥८५८॥

द्वादश्यामुपवासं तु यः करोति नरोत्तमः॥  

स याति परमं स्थानं यत्र विष्णुरनामयः॥५९॥

उपोष्य दशमीमित्रां मोहादेकादशींनरः॥  

निरयं याति सप्रेत्य धर्मसंतति संक्षयात्॥६०॥

रविवारे शुक्रवारे संक्रान्त्यां तु दिनक्षये॥  

उपवासं प्रकुर्वीत पारणं तु विवर्जयेत्॥६१॥

शुक्लां वा यदि वा कृष्णां पूर्वसंकल्पितामपि॥  

एकादशींसदा कुर्यान्न वै कृष्णेतरां क्वचित्॥६२॥

नक्तेन वर्तयेत्कृष्णामिति शास्त्रविनिश्चयः॥  

मासे चैकादशी यत्र लभ्यते शुक्लपक्षके॥६३॥

तत्र कुर्यात्कृष्णपक्षे परा तिथिर्न गृह्यते॥  

श्रावणी द्वादशी शुक्लाचांद्रभद्रे यदाहरौ॥६४॥

तत्रोपोष्याहृषीकेशं पूजयेद्विधिवन्नरः॥  

श्रावणे चाश्विने चैव लभ्यते द्वादशीदिने॥६५॥

श्रवणेन समायुक्ता महती सा प्रकीर्तिता॥  

पुष्येण द्वादशीयुक्ता फाल्गुने विजयास्मृता॥६६॥

कार्तिके चेत्परित्याज्या माघेतु नरकं भवेत्॥  

या भाद्रे विजयाप्रोक्ता श्रवणेन समायुता॥६७॥

विशेषः कथ्यते तत्र यथावद्व्रतमाचरेत्॥  

एकादश्यामुत्तरतो द्वादशी च दिवान्विता॥६८॥

निशिपूर्णा द्वादशी च श्रवणेनापि संयुता॥  

सफला द्वादशीज्ञेया उपोष्यैषा महाफला॥६९॥

द्वादश्यां विष्णुविद्धायां वासुदेवं प्रपूजयेत्॥  

कृष्णायां तु व्रतं कुर्याद्बहुदुःखं समाचरेत्॥७०॥

द्वादशी कामविद्धाचेन्मन्यते नाप्युपोषणम्॥  

हन्यात्पुराकृतं पुण्यं त्रयोदश्यामुपोषणम्॥७१॥

प्रहरे प्रहरे स्नानं शर्वर्यांच विधीयते॥  

पूजनं चाग्निकार्यं च षट्सुकार्यं व्रतीचरेत्॥७२॥

एकादशींद्वादशीं च प्राप्नोति श्रवणे यदि॥  

एकादश्यामुपोष्याथ द्वादश्यामप्युपावसेत्॥७३॥

पारणं तुत्रयोदश्यां द्वादशी चेन्न लभ्यते॥  

आमिषान्नं न भुञ्जीत हविष्यान्नेन पारणम्॥७४॥

यदा तु पारणायोग्या लभ्यते द्वादशी तदा॥  

तस्यां नातिक्रमो युक्तस्तदभावेत्रयोदशी॥७५॥

एकादशी द्वादशी च श्रवणर्क्षेण संयुता॥  

विष्णुशृंखलको नामबुधवारे विशिष्यते॥७६॥

दशम्यां संयतो भूत्वा प्रातरेकादशीदिने॥  

कृत्वातु सङ्गमेस्नानं प्रहरेप्रहरे द्विजाः॥७७॥

अनेन विधिना कृत्वा विजयायां व्रतोत्तमम्॥  

सर्वपापक्षयं नीत्वा विष्णुलोके वसेन्नरः॥७८॥

चतुर्युगानां दिव्यानां यावत्स्याद्विष्णुरूपधृक्॥  

तावदेव हि सर्वत्र सार्वभौमो भवेन्नरः॥७९॥

त्रेतायां दशजन्मानि मध्यदेशेषु भोद्विजाः

ततश्च भारतेवर्षे वेदवेदांतसारवित्॥८०॥

पुत्रपौत्रधनैर्युक्तो लक्षदो नृपसन्निभः॥  

जायतेदश जन्मानि त्रेतायां ब्राह्मणोत्तमः॥८३॥

सपत्नीकश्चदीर्घायुर्धर्मकर्मसु पूजितः॥  

भाद्रेमासि सितेपक्षे द्वादश्यां पृथिवीपतिम्॥८२॥

शत्रुमुत्थापयेत्प्राह्णेशुभलग्नेशुभक्षणे॥  

शल्यशाल्मलि यस्यापि सप्तपर्णीयकस्य च॥८३॥

एषामन्यतमं वृक्षं चंपकस्यार्जुनस्य वा॥  

बृहत्कदंबवृक्षस्य द्विचत्वारिंशदङ्गुलैः॥८४॥

द्वात्रिंशदङ्गुलैर्वापि मानद्वयकथं च वा॥  

त्रिव्यायामं च प्रथमं द्वाविंशैर्हस्तमेव वा॥८५॥

हस्तः षोडशवारस्य गृहस्थस्य विशिष्यते॥  

हस्तत्रयेण विप्रस्य द्वादश क्षत्रियस्य तु॥८६॥

अष्टहस्तं तु वैश्यस्य शूद्रस्य पञ्चहस्तकम्॥  

अभ्रतः श्वेतच्छत्रं स्यात्पताकंच पुरेपुरे॥८७॥

घनसारसमायुक्तां कर्पूरमंडितान्विताम्॥  

रक्तवस्त्रपरिच्छन्नां पुष्पमाल्यैरलङ्कृताम्॥८८॥

मञ्चस्थां कारयेत्पूजां भक्त्या च सुदृढो नरः॥  

सप्तरात्रं चरेत्पूजा मैन्द्रमन्त्रेण मन्त्रवित्॥८९॥

काकाद्यैर्न स्पृशेद्यातु वैरपक्षे विशेषतः॥  

पताकाया निपातेतु राष्ट्रहानिं समादिशेत्॥९०॥

पताके निस्सृते भग्ने महिषाणां विनाशनम्॥  

स्थूणापाते च भग्ने वा चाश्वहानिं समादिशेत्॥९१॥

तस्करश्च कुले तस्य प्रायश्चित्तं समाचरेत्॥  

तद्विष्णोरिति मन्त्रेण शतपद्मसमन्वितम्॥९२॥

विष्णुमुद्दिश्य जुहुयादयुतं पिप्पलस्य च॥  

ग्रहाणां च त्रिभागेन चायुतं जुहुयाद्बुधः॥९३॥

आदित्यस्याद्भुतमिदं द्विजपाते तु भोद्विजाः॥  

कपोतपाते शुक्रस्य काकादौ भौममादिशेत्॥९४॥

भूकंपेजायते विष्टं गुरोरद्भुतमादिशेत्॥  

कीटविद्धे कृते विप्राश्चन्द्रस्याद्भुतमादिशेत्॥९५॥

पताके निस्सृते भग्ने राहोरद्भुतमादिशेत्॥  

शिवारुवंति चान्द्रस्य वानरो वा स्पृशेत्क्वचित्॥९६॥

केताद्भुतमुद्दिष्टं भूमिकंपे तु तोद्विजाः॥  

त्रयोदशीं सितां प्राप्य पुष्पैर्नानाविधैरपि॥९७॥

कामदेवं समभ्यर्च्यगन्धाद्यैः सुमनोहरैः॥  

चैत्रेमासि सिताष्टम्यां शनौ शतभिषा यदि॥९८॥

गंगायां यदि लभ्येत सूर्यग्रहशतैः समाः॥  

सेयं महावारुणीति ख्याता कृष्णत्रयोदशी॥९९॥

अस्यां स्नानं च दानं च श्राद्धं वा क्षयमुच्यते॥  

मधुमासे सितेपक्षे दम्भभञ्जी चतुर्दशी॥१००॥

तस्यां मदनमूले च अक्षरः काममर्चयेत्॥  

स याति परमं स्थानं मदनस्य प्रभावतः॥१०१॥

जुगुप्सितवचोभिस्तु सम्यक्तुष्टोमनोभवः॥  

अनन्तस्य व्रतं वक्ष्ये सर्वपापप्रणाशनम्॥१०२॥

अनन्तं सुखमाप्नोति यः कुर्याद्भक्तिमान्नरः॥  

**द्वादश्यां पूजिते शक्रे ध्वजके वास्तुयष्टिषु॥१०३॥**

ततः शुक्ल चतुर्दश्यामनन्तं पूजयेद्धरिम्॥  
कृत्वादर्भमयानन्तं वारिधान्यान्वितं तथा॥१०४॥

पूजयेच्चन्दनैर्गन्धै नैवेद्यैर्विविधैरपि॥  
चतुर्दश फलैर्मूलैर्जलजैः कुसुमैरपि॥१०५॥

यवगोधूमशालीनां चूर्णैर्नैकतमस्य च॥  
कृत्वापूपाह्वयं तस्मै दद्यादेकं श्रुतेक्षितम्॥१०६॥

स्वयमेकं तु भुञ्जीत दद्यात्सूत्रस्य दोरकम्॥  
चतुर्दशग्रंथियुतं कुंकुमेन विलेपितम्॥१०७॥

चतुर्दशसूत्रमयं सूत्रं कार्पासमेव च॥१०८॥

अतः प्रेतचतुर्दश्यां भोजयित्वा तपोधनान्॥  
दानंदत्त्वाद्विजेभ्यश्च यमलोकं न गच्छति॥१०९॥

ततः प्रेतकथांश्रुत्वाशाकैर्नक्तंसमाचरेत्॥  
चतुर्दशं द्वादशं वा सप्तमं वापि पञ्चमम्॥११०॥

मानमात्रादिकं कृत्वा सर्वपापैः प्रमुच्यते॥  
माघेमासि वटापायः कस्य पापं पुनीमहे॥१११॥

स्नात्वा तत्र चतुर्दश्यां समये तारकामये॥  
संभवेत्फाल्गुने मासिया च कृष्णाचतुर्दशी॥११२॥

शिवरात्रिरिति ख्याता सा जगत्सर्वकामदा॥  
दिवापूजामलाभे तु रात्रियोगे व्रतं चरेत्॥११३॥

चतुर्दशी अमाविद्धा तद्व्रतं परिवर्जयेत्॥  
तिथियोगे च शर्वर्यांसंपूर्णे व्रतमाचरेत्॥११४॥

कामविद्धा सा च पूज्यारात्रियोगे चरेद्व्रती॥  
प्रहरेप्रहरे स्नानं स्वयं स्नात्वा शिवस्य च॥११५॥

कारयेद्विधिवद्भक्त्या होमं कुर्याद्यथार्चितः॥  
अथ वक्ष्यामि चैत्रादिमासे तु पूर्णिमा यथा॥११६॥

चित्रानक्षत्रसंयुक्तोगुरुपूर्णो विधुर्यदि॥  
महाचैत्रीति सा ज्ञेया पूर्णिमाक्षयपुण्यदा॥११७॥

विशाखादिषु भेदेषु पूर्णचन्द्रो गुरुश्चरेत्॥  
महावैशाखिकाद्यास्तु पूर्णिमा द्वादश स्मृताः॥११८॥

महाज्येष्ठी विशेषोऽयं प्राजापत्ये यथा रविः॥  
गुरुपूर्णचन्द्रो ज्येष्ठायां महाज्यैष्ठीतिसा स्मृता॥११९॥

विनापि गुरुणा चन्द्रः कृत्तिका पौर्णिमा तथा॥  
तथा महाकार्तिकी सा तिथिः पुण्यतमा भवेत्॥१२०॥

रोहिण्यां तु स्थितश्चन्द्रः पौर्णमास्यां तु कार्तिके॥  
महाकार्तिकी तथापि स्यात्स्वर्गलोकेऽपि दुर्लभा॥१२१॥

चित्रा वा यदि वा पूर्णा यदा स्यात्पूर्णिमातिथिः॥  
महाचैत्री तथापि स्यादश्वमेधफलप्रदा॥१२२॥

रविणा कृत्तिकायोगाद्रविवारे च पूर्णिमा॥  
महाचैत्री तथापि स्याद्दत्तस्याक्षयकारिका॥१२३॥

एवंगुरौ गुरोर्योगे महाचैत्री प्रकीर्तिता॥  
तत्र स्नानं च दानं च जपोनियम एव च॥१२४॥

सर्वमक्षयतां याति फलं चैवाश्वमेधिकम्॥  
पितरस्तर्पिता यांति वैष्णवं लोकमक्षयम्॥१२५॥

भरण्यां कार्तिकेमासि यदि स्थात्पूर्णिमा तिथिः॥  
गंगाद्वारे तु महती वैशाखी पुण्यदा स्मृता॥१२६॥

**शालिग्रामे महाचैत्री कृतपुण्या महातिथिः॥  
गंगाद्वारे तु महती वैशाखी पुण्यदा स्मृता॥१२७॥**

पुरुषोत्तमे महाज्येष्ठी महाषाढी तु शृंखले॥  

महाश्रावणी केदारे महापुण्यतमामता॥१२८॥

महाभाद्री बदर्यां च कुजोऽपि स्यान्नरस्तथा॥  

महाकार्तिकीपुष्करे च कन्यकुब्जे तथोत्तरे॥१२९॥

महती मार्गशीर्षे स्यादयोध्यायां तथोत्तरे॥  

महापौषी पुण्यतमा महामाघीप्रयागतः॥१३०॥

महाफाल्गुनी नैमिषेच निर्दिष्टाः स्युर्महाफलाः॥  

अत्रस्मविहितं कर्म शुभं वा यदि वा शुभम्॥१३१॥

सर्वमक्षयतां याति वर्द्धते चाधिकं फलम्॥  

आश्विनेपौर्णमासी तु कौमुदीति प्रकीर्तिता॥१३२॥

अस्यां चन्द्रोदये लक्ष्मीं पूजयेद्विधिवन्नरः॥  

ननिर्वपतियच्छ्राद्धं प्रभातपितृकोद्विजः॥१३३॥

इन्दुक्षये मासिमासि प्रायश्चित्तीयते तु सः॥  

चन्द्राश्विने तुकृष्णायां पञ्चदश्यां यथाविधि॥१३४॥

कृत्वास्नानादिकं कर्म सोपवासो दिनं नयेत्॥  

प्रदोषसमये लक्ष्मीं पूजयित्वा यथाविधि॥१३५॥

दीपवृक्षान्यथा वृक्षाँलक्ष्मीप्रीत्या समुत्सृजेत्॥  

नदीतीरे गिरौगोष्ठे श्मशाने वृक्षमूलतः॥१३६॥

चतुष्पथे निजागारे चत्वरे तान्निधापयेत्॥  

द्विर्भोजनममावास्यांन कर्तव्यं कदाचन॥१३७॥

शर्वर्यांच विशेषेण माघफाल्गुनयोर्नरैः॥१३८॥

 इति श्रीभविष्ये महापुराणे मध्यम पर्वणि द्वितीयभागेऽष्टमोऽध्यायः॥८॥

॥छ॥

**॥सूतरवाच॥**

वक्ष्ये प्रवरसंतानंयथाक्रममिति द्विजाः॥  

यद्विनाव्यत्ययोयस्मात्तस्माच्छास्त्रानुसारतः॥१॥

प्रवरत्रयंकाश्यपस्य काश्यपाशावनैर्ध्रुवम्॥  

पञ्चाश्वगौतमस्याद्य गौतमश्चोय एव च॥२॥

च्यवनोजामदग्न्यश्च आप्लवायनमेव च॥  

मोकुन्यांगिरसभास्या ज्जामदग्न्याप्लवायनम्॥३॥

शंडिल्यासितादैवलाः प्रवरत्रयमेव च॥  

पराशरस्य च तथा स्वयं शांववसिष्ठकम्॥४॥

आत्रेयमार्चायणस्याबाल प्रवरमेव हि॥  

वात्स्यवास्यायनौ चैव उरुकंटक एव च॥५॥

अर्थक्षीरमित्रावरुण पञ्चमं परिकीर्तितम्॥  

औतथ्यस्य त्रयं विद्याद्वाल्मीकोऽवरमेव हि॥६॥

औतथ्यस्य च वासिष्ठमैन्द्रे चक्रं च क्रौञ्चायनं तथा॥  

औतथ्येति समाख्यातं माहिष्यं च्यवनं तथा॥७॥

उरुकंटत्रयं विद्यात्कौशिकस्य त्रयं तथा॥  

उद्गालोदेवराट्ख्यातः कुशिकाद्याश्च भोद्विजाः॥८॥

विश्वामित्रोदेवराट् चस्वयं चैव त्रयंमतम्॥  

घृतकौशिकस्य कुशिकाविश्वामित्राघमर्षणम्॥९॥

चण्डकौशिकस्य च तथा देवराट् देवरातकम्॥  

विश्वामित्रे तु विख्यातः सुमंतोरेव एव हि॥१०॥

तरुंकशाकटायनः स्वयमेव प्रवरत्रयम्॥  

भ्रमद्वयं जैमिनेश्चस्वयं वासिष्टमेव च॥११॥

शंखमांगिरसच्यवनं शंखभस्य त्रयं मतम्॥  

वात्स्यस्यच्यवनो नाम आप्लवायनक

स्तथा॥१२॥

सावर्णस्य तु सावर्ण्यच्यवनजामदग्निभार्गवम्॥  

आप्लवायनेति पाठीने एक एव तु सत्तमाः॥१३॥

कृष्णाजिनस्य कृष्णाजिनं विश्वामित्रस्य जैमिनम्॥  

कात्यायनस्य कात्यायन गार्ग्यायणत्रयं तथा॥१४॥

वात्स्यायनेति विख्यातं कुशिकस्य च पंचमम्॥  

अमुं च विश्वामित्रं च जामदग्न्याप्लवायनम्॥१५॥

गार्ग्यस्य गार्ग्यसामुंच तथांगिरस एव च॥  

बार्हस्पत्यभरद्वाज इति पंच प्रकीर्तितम्॥१६॥

वसिष्ठस्य च वासिष्ठंच तथांगिरस एव च॥  

मित्रावरुणसंयुक्तं तावत्तस्य प्रकीर्तितम्॥१७॥

जाह्वकर्ण भवकर्णौ प्रवरौ परिकीर्तितौ॥  

उपमन्युरुपमन्योस्तथेन्द्रः सह एव च॥१८॥

तदुत्तमेति त्रितयं मित्रावरुणस्य च त्रयम्॥  

आत्रेयगौतमांगिरस प्रवरत्रयमेव हि॥१९॥

कमंडलौत्पल मित्रा मित्रा वरुण एव च॥  

कमंडलुश्चेति त्रितयं प्रवरत्रयमेव च॥२०॥

च्यवनस्य तथा ज्ञेयमूर्वच्यवनाप्लवायनम्॥  

अथ स कस्यांगिरसबार्हस्पत्य एवत्रयम्॥२१॥

आगस्त्यस्य अगस्तिश्च माहश्च च्यवनेति च॥  

विश्वामित्रे देवरात औतथ्येति च तथैव च॥२२॥

येनोक्तायेऽप्य विज्ञातास्ते प्रोक्ताः काश्यपाज्जगत्॥२३॥

 इति श्रीभविष्ये महापुराणे मध्यम पर्वणि द्वितीयभागे नवमोऽध्यायः॥९॥

॥छ॥

**॥सूतउवाच॥**

वास्तुयागमथो वक्ष्ये बलिमण्डलपूर्वकम्॥  

अंकुरार्पणकं कृत्वा मध्ये कुर्याच्च मंडलम्॥१॥

त्रिहस्तपिंडिकीकार्या चतुरस्रा उदक्प्लवा॥  

प्रादेशमात्र उत्साधोदर्पणांतर्निभो भवेत्॥२॥

मध्ये संमार्जयेद्विद्वान्पादान्नवयथाक्रमात्॥  

कोणे चतुष्पदं ज्ञेयं दिक्षुत्रिपदकं क्रमात्॥३॥

पञ्चकं युग्मपादेन चतुर्दिक्षु ततः परम्॥  

कोणे चतुष्पदं स्थाप्यं चतुष्कोणे विभावयेत्॥४॥

चतुष्कोणं बहिः कुर्यात् कोणेचापि चतुष्टयम्॥  

द्वात्रिंशच्च भवेद्वाह्येचातश्चापि त्रयोदश॥५॥

चत्वारिंशत्पञ्चयुता मिलित्वा वास्तुदेवताः॥  

शिखीचैवाथ पर्जन्यो जयंतः कुलिशायुधः॥६॥

सूर्यः सत्योवृषश्चैव आकाशं वायुरेव च॥  

पूषा च वितथश्चैव गुहान्यश्च यमस्तथा॥७॥

गन्धर्वो मृगराजस्तु मृगाः पितृगणास्तथा॥  

दौवारिकोऽथ सुग्रीवः पुष्पदंतो जलाधिपः॥८॥

असुरः पशुपाशौच रोगो हि मोक्ष एव च॥  

भल्लाटः सोमसर्पौ च अदितिश्चदितिस्तथा॥९॥

बहिर्द्वादश इत्येता ईशानादीन्यथाक्रमम्॥  

ईशानादिचतुष्कोणं संस्थितान्पूजयेद्बुधः॥१०॥

आपश्चैवाथ सावित्रो जयोरुद्रस्तथैव च॥  

अर्यमासविता चैव विवस्वान्विबुधाधिपः॥११॥

मित्रोऽथ राजयक्ष्मा च सप्तमः पृथिवीधरः॥  

अष्टमस्त्वापवत्सस्तु परिधौ ब्रह्मणः स्मृतः॥१२॥

पूर्वादिषु त

था पूज्यागन्धपुष्पैः पृथग्विधैः॥  

पञ्चचत्वारिंशदेतच्चरक्या च चतुर्थकम्॥१३॥

मिलित्वा ऊनपञ्चाशदुत्तमा वास्तुदेवताः॥  

नान्यत्रयो जयेद्विप्राः प्रासादे च विशेषतः॥१४॥

बहिः कोणे च रक्यादि चरकं च विदारिकाम्॥  

पूतनां च ततः पश्चाद्वायव्ये पापराक्षसीम्॥१५॥

स्वैः स्वैर्मंत्रैश्च गंधाद्यैः पूजयेत्कुसुमादिना॥  

यथोक्तेन बलिं दद्यात्पायसान्नेन वा पुनः॥१६॥

रेषाः सर्वत्र शुक्लेन पद्मं रक्तेन भावयेत्॥  

रञ्जयेदेव वर्णेन बहिष्पञ्चरजेन तु॥१७॥

देववर्णानथो वक्ष्ये यथावदनुवर्णिताः॥  

रक्तोगौरस्तथा शोणः सितरक्तः सितस्तथा॥१८॥

पतिः शुक्लश्च धर्मश्च पूषारक्तः प्रकीर्तितः॥  

श्यामः शुक्लश्च कृष्णश्च पीतः शुक्लो यथाक्रमम्॥१९॥

पीतोभृंगः पुनः शुक्लःकृष्णः शुक्लस्तथैव च॥  

रक्तः शुक्लश्च शोणश्च कृष्णरक्तस्तथैव च॥२०॥

धूम्रपीतो रक्तपीतः शुक्लःकृष्णश्च श्यामकः॥  

रक्तवर्णेन द्वात्रिंशद्दशवर्णाः प्रकीर्तिताः॥२१॥

शुक्लशोणं पुनः श्वेतं सिंदूराभं प्रकीर्तितम्॥  

पांडवं कुंकुमाभं च रक्तं ज्ञेयं च पीतकम्॥२२॥

शुक्लपीतं च श्वेतं च गौरं चेत्यष्टवर्णकम्॥  

पीतं रक्तं च श्यामं च गौरं चेति चतुष्टयम्॥२३॥

धरणीमदनं वाद्ये शंभुवर्णादिप्रक्रमात्॥  

शुक्लेन रञ्जयेद्द्वारान्पुरद्वारं च मध्यमे॥२४॥

मध्येंते ऊनपञ्चाशत्सर्वं च वास्तुकर्मणि॥  

चत्वारिंशद्द्वारयुतं गृहदेवकुलेऽपि च॥२५॥

महाकूपे तथाश्वेतो अन्यत्रापि प्रशस्यते॥  

सुलिप्ते च शुचौ देशे सार्धहस्तप्रमाणतः॥२६॥

दशपूर्वायता रेखा दश वैचोत्तरायताः॥  

एकादशीपदं कुर्याद्रेषाभिः पदकेन तु॥२७॥

सर्ववास्तुविभागेन विज्ञेया नवकानव॥  

पदस्थान्पूजयेद्देवांस्त्रिंशत्पञ्चाशदेव तु॥२८॥

द्वात्रिंशद्बाह्यतः पूज्याः पूज्यागारे त्रयोदश॥  

मध्ये नवपदे ब्रह्मा तस्याप्यष्टौ समीपगाः॥२९॥

चतुर्दिक्षु षट्पदं तु त्रिपदं तु चतुष्पद॒म्॥  

पदैकंतु चतुष्कोणे एतद्वास्तु विनिर्णयम्॥  

चरक्यादि ततो हित्वाचत्वारिंशच्चपञ्चकम्॥३०॥

अपरं मण्डलं वक्ष्ये यथावदनुपूर्वशः॥  

नवरेखाप्रयोगेन नवकोष्टान्प्रकल्पयेत्॥३१॥

द्विचतुष्कोष्टकैर्दिक्षु यजेतार्यमणं ततः॥  

विवस्वंतं ततोमित्रं महीधरमतः परम्॥३२॥

कोणेषु कोष्टद्वंद्वेषु बाह्यादि परिकीर्तितम्॥  

सावित्रं सवितारं च शक्रमिन्द्रं जयंपुनः॥३३॥

रुद्रं रुद्रजयं चैव वायुं जंभकमेव च॥  

पिलिपिच्छं च मेधावी विदारीं पृतनां तथा॥३४॥

क्रमादीशान पर्यंता जयंतः शक्रभास्करौ॥  

सत्योवृषांतरिक्षौ च दिशिप्राच्यामवस्थिताः॥३५॥

अग्निः पूषा च वितथो यमश्च गृहरक्षकः॥  

गंधर्वो भृंगराजश्च मृगोदक्षिणमाश्रिताः॥३६॥

नैर्ऋ

तिर्दौवारिकश्च सुग्रीववरुणौ ततः॥  

पुष्पदंतस्वरौ शोषरोगौ प्रत्यग्दिशि स्थिताः॥३७॥

घ्राणवायुश्च नागश्च सोमोभल्लाट एव च॥  

मुद्गलाख्यो दित्यदिती कुबेरस्य दिशिस्थिताः॥३८॥

मिलित्वा च त्रिपञ्चाशत्तेभ्यः पूर्ववलिंहरेत्॥  

पिण्याकैः परमान्नैर्वापूर्वोक्तैर्वा यथा क्रमात्॥३९॥

रक्तमर्यमणं ध्यायेच्चतुर्भिर्वहुभिर्वृतम्॥  

श्वेताश्ववाहनं दिव्यं किरीटैः स्वैर्विभूषितम्॥४०॥

आकृष्णेनेति मन्त्रस्य स्वर्णऋषिर्जगती-  
छन्दः सवित्रार्यमप्रीतये विनियोगः॥४१॥

विवस्वंतं पीतवर्णं पीताम्बरधरं शुभम्॥  

मेषस्थं च महाकार्ये देवगन्धर्वसेवितम्॥४२॥

एतावविषंतीति मंत्रस्य कर्दम ऋषिः पंक्ति-  
श्छन्दः कमलादेवता विवस्वत्प्रीतयेविनियोगः॥४३॥

मित्रं ध्यायेच्छुक्लवर्णं श्वेतहंसोपरिस्थितम्॥  

त्रिनेत्रं द्विभुजं चैव श्वेतांबरधरं शुभम्॥४४॥

कयानश्रीति मंत्रस्य जयंतऋषिर्गायत्री  
छन्दः शङ्करोदेवता मित्रप्रीतये विनियोगः॥४५॥

प्रीतं महीधरं ध्यायेदबृषभोपरि संस्थितम्॥  

द्विभुजं पद्महस्तं च व्यालयज्ञोपवीतिनम्॥४६॥

त्र्यम्बकमिति मंत्रस्य गर्गऋषिस्त्रिष्टुप्  
छन्दोहरो देवतामहीधरप्रीतये विनियोगः॥४७॥

सावित्रीं श्वेतवर्णां च सर्वलक्षणसंयुताम्॥  

द्विभुजां पीतवस्त्रां च श्वेतसिंहासने स्थिताम्॥४८॥

रक्ताम्बरधरां रक्तां रक्तमालोपशोभिताम्॥४९॥

तद्वर्ष इति मंत्रस्य गौतमऋषिर्विराट्  
छन्दः सूर्योदेवता सवितृप्रीतये विनियोगः॥५०॥

शंक्रध्यायेत् पीतवर्णं शुक्लमैरावतस्थितम्॥  

सर्वदेवैः स्तूयमानं द्विभुजं पीतवाससम्॥५१॥

त्रातारमिति मंत्रस्य भार्गवऋषिस्त्रिटुप्छन्दो  
नरसिंहोदेवता इन्द्रजयप्रीतये विनियोगः॥५२॥

रुंद्र ध्यायेच्छ्रेतवर्णं वृषभारूढ विग्रहम्॥  

नागयज्ञोपवीतं च सर्वलक्षणसंयुतम्॥५३॥

नमस्ते रुद्रेति मंत्रस्य गायत्रीछन्द  
स्त्र्यंबको देवता रुद्रप्रीतये विनियोगः॥५४॥

रक्तं रुद्रं जयं ध्यायेद्रक्तपद्मोपरि स्थितम्॥  

रक्तश्यामांबरधरं द्विभुजं रक्तवाससम्॥५५॥

त्र्यंबकमिति मन्त्रस्य गायत्रीच्छन्दो  
महेशो देवता रुद्रजयप्रीतये विनियोगः॥५६॥

अपिश्वेतं ततोध्यायेद्वराभयकरं परम्॥  

सर्वलक्षणसंपन्नं श्वेतपद्मोपरि स्थितम्॥५७॥

ईशान इति मंत्रस्य मरीचिर्ऋषिः  
पंक्तिश्छन्दो वायुर्देवता अपांप्रीतये विनियोगः॥

आपवत्सं पीतवर्णं मेषारूढं चतुर्भुजम्॥५८॥

पद्मशङ्खधरं वामे वराभयकरं परम्॥५९॥

वरुडश्चोत्तमं नभस्तीति मन्त्रस्य नरोत्तम ऋषिर्विराट्  
छन्दोवरुणो देवता आवयः प्रीतये विनियोगः॥६०॥

कोणसूत्रस्यो भयतः श्वेतकोष्ठद्वयेपुनः॥  

शर्वं ध्यायेद्रक्तवर्णं वृषभोपरि संस्थितम्॥६१॥

**द्विभुजं**

च त्रिनेत्रं च जटाभारोपशोभितम्॥६२॥

मालास्वाहेति मंत्रस्य भार्गवऋषि र्गायत्रीछन्दो  
महादेवो देवता शर्वप्रीतये विनियोगः॥६३॥

गृहं ध्यायेत्पीतवर्णपीतं पद्मासनस्थितम्॥  

नानाभरणशोभाढ्यं कुण्डलाद्यैरलङ्कतम्॥६४॥

सबोध इति मन्त्रस्य अगस्तिर्ऋषिर्गायत्री  
छन्दोहरो देवतागुहप्रीतये विनियोगः॥६५॥

अर्यम्णं द्विभुजं रक्तं रक्तमाल्योपशोभितम्॥  

रक्तपद्मासनस्थं च देवगन्धर्व सेवितम्॥६६॥

वातोवारेति मंत्रस्य काश्यप ऋषिरनुष्टुप्छन्दो  
वायुर्देवता अर्यमप्रीतये विनियोगः॥६७॥

ध्यायेच्च जम्भकं श्वेतं द्विभुजं कुटिलाननम्॥  

करालवदनं घोरं वराहोपरि संस्थितम्॥६८॥

कुविदोगवय इति मन्त्रस्य विश्वामित्रऋषिर्जगतीछन्दः  
सोमो देवता जंभकप्रीतये विनियोगः॥६९॥

पिलपिच्छं रक्तवर्णं रक्तमाल्यैरलङ्कृतम्॥  

रक्तपद्मासनस्थं च रक्ताभरण शोभितम्॥७०॥

देवस्य हेति मन्त्रस्य पंक्तिश्छंदः  
शचीदेवता पिलपिच्छप्रीतये विनियोगः॥७१॥

पीतां च चरकीं ध्यायेद्रक्तमाल्यैरलंकृताम्॥  

सुचारुवदनां भव्यां गुञ्जाहारोप शोभिताम्॥७२॥

तद्वर्ष इति मन्त्रस्य जटिलऋषिर्वृहती छन्दो  
भवो देवता चरकी प्रीतये विनियोगः॥७३॥

श्यामां विदारिकां ध्यायेत्त्रिनेत्रां च चतुर्भुजाम्॥  

नानागणयुतां देवीं पङ्कजद्वयधारिणीम्॥७४॥

श्रीश्चते इति मन्त्रस्य वरुण ऋषिनृसिंहो  
देवता विदारिकाप्रीतये विनियोगः॥७५॥

रक्तां च पूतनां ध्यायेत्पङ्कजस्थां सुशोभनाम्॥  

सर्वाभरणसंपन्नां सर्वालंकार शोभिताम्॥७६॥

मयि गृह्णामीति मंत्रस्य विवस्वानृषिर्नारायणो  
देवता पूतनाप्रीतये विनियोगः॥७७॥

पूर्वादिदिक्षु सर्वासु सार्धाद्यंतपदेषु च॥  

ईशानं जटिलं श्वेतं शूलहस्तं महाभुजम्॥७८॥

त्रिनेत्रं वृषभारूढं नागहारोप शोभितम्॥७९॥

आयुः शीर्षाण इति मंत्रस्य वामदेवऋषि वृहतीछन्दो  
धरणीधरो देवता ईशानप्रीतये विनियोगः॥८०॥

रक्तं ध्यायेच्च पर्जन्यं द्विभुजं पीतवाससम्॥  

दक्षिणे परशुं ध्यायेदोंकारं च तथापरे॥८१॥

कयानश्चेति मन्त्रस्य धर्मऋषिर्बृहती छन्दो  
भवो देवता पर्जन्य प्रीतये विनियोगः॥८२॥

जयंतं श्वेतं श्वेतवृषभारूढं ध्यात्वा॥  

मानस्तोकेति मन्त्रस्य शक्त्यृषिस्त्रिष्टुप्छन्दः  
शङ्करोदेवता जयंतप्रीतये विनियोगः॥८३॥

शुक्लं पतिं द्विभुजमैरावतस्थं वज्रधरं  
ध्यात्वा मूलबीजेन स्थापयेत्॥८४॥

भास्करं रक्तं द्विभुजं रक्ताश्वस्थं  
ध्यात्वा मायाबीजेन पूजयेत्॥८५॥

सत्यं च द्विभुजं श्वेतं त्रिनेत्रं  
पीतवाससं मन्दकुंदबीजेन पूजयेत्॥  

वृषं पीतं वृषभारूढमाकाशबीजेन पूजयेत्॥८६॥

ऋश्रं नीलं चतुर्भुजं महिषा

रूढम्॥  
आच्छीम इति मन्त्रस्य होता यक्षऋषिस्त्रिष्टुप्छन्दः  
शंकरो देवता ऋक्षप्रीतये विनियोगः॥८७॥

अग्निमारभ्य पूजयेत्॥

अग्निरक्तं सप्तजिह्वं रक्तवाससं पिङ्गाक्षंध्यात्वा॥  

अग्रिं दूतमिति मंत्रस्य भरद्वाज ऋषिस्त्रिष्टुप्छन्दः  
शंकरोदेवता अग्निप्रीतये विनियोगः॥८८॥

वितथं रक्तमजवाहनं द्विभुजं  
ध्यात्वा गायत्र्या पूजयेत्॥८९॥

गायत्र्या विश्वामित्र ऋषिर्गायत्री छन्दः  
सविता देवता वितथप्रीतये विनियोगः॥९०॥

यमं कृष्णमहिषारूढं दण्डहस्तं ध्यायेत्॥  

अच्छिय इति मन्त्रस्य त्रिष्टुप्छन्दो  
भवानी देवता यमप्रीतये विनियोगः॥९१॥

गृहेक्षेत्रं रक्तमूर्ध्वकेशं महाभुजं रक्तवाससं  
ध्यात्वा वह्निबीजेन पूजयेत्॥९२॥

गन्धर्वं श्वेतं द्विभुजं पद्मासनस्थं  
ध्यात्वा यमबीजेन पूजयेत्॥९३॥

भृङ्गराजं रक्तसिंहासनारूढं  
दिव्ययज्ञोपवी तिनं ध्यायेत्॥९४॥

होता यस्केति मन्त्रस्य भार्गवऋषिर्गायत्री  
छन्दो यशोदेवता भृंगराजप्रीतये विनियोगः॥९५॥

मृगं पीतं मृगारूढं पीतवास संध्यात्वा॥  

कैदाचनेति मन्त्रस्य वामदेवऋषिर्बृहतीछन्दो  
वामदेवो देवता मृगप्रीतये विनियोगः॥९६॥

नैऋतार्द्धपदेषु च॥

निर्ऋतिं पीतं श्वेतं पद्मासनस्थं ध्यात्वा॥  

कैदाचनेति मन्त्रस्य पंक्तिश्छन्दः सविता  
देवता निर्ऋतिप्रीतये विनियोगः॥९७॥

नैर्ऋतार्ध पदेषु च दौवारिकं श्वेतशरभारूढं  
त्रिनेत्रं सर्वाभरणभूषितं ध्यात्वा॥

होतस्वति मन्त्रस्य नरसिंह ऋषिर्बृहती छन्दो  
गणेशो देवता दौवारिकप्रीतये विनियोगः॥९८॥

श्यामं सुग्रीवं कृष्णमेषारूढं पीतवाससंध्यात्वा॥  

स्वादित्येति मन्त्रस्य त्रिष्टुप्छन्दो वामनो  
देवता सुग्रीवप्रतिये विनियोगः॥९९॥

सुमित्रिया न इति मन्त्रस्य कन्दर्पऋषिः  
पंक्तिश्छन्दः सूर्योदेवता वरुणप्रीतये विनियोगः॥१००॥

पुष्पदंतं पीतं मेषारूढं पीतवाससं ध्याता॥  

या ओषधीरिति मन्त्रस्य मन्मथ ऋषिर्जगती  
छन्दो वायुर्देवता पुष्पदंतप्रीतये विनियोगः॥१०१॥

असुरं कृष्णं कृष्णमाल्यैरलंकृतं कृत्वा॥  

आकृष्णेति मन्त्रस्य हिरण्यवर्ण ऋषिर्जगती  
छन्दः सविता देवता असुरप्रीतये विनियोगः॥१०२॥

असुरं कृष्णं नागहारान्वितं पद्मासनस्थं ध्यात्वा॥  

आब्रह्मन्निति मंत्रस्य नलिन ऋषिस्त्रिष्टुप्छन्दो  
भवानी देवताश्वेसोमप्रीतये विनियोगः॥१०३॥

रोगंकृष्णं नीलेन्दीवरधरं श्वेतवृषभारूढं ध्यात्वा॥  

नमस्ते रुद्र इति मन्त्रस्य नारद ऋषिः  
पंक्तिछन्दः श्रीर्देवता रोगप्रीतये विनियोगः॥१०४॥

वायुकोणादारभ्य पूजयत्॥  

वायुं धूम्रवर्णंध्वजह

स्तं मृगारूढं ध्यात्वा॥  

देवा इति मन्त्रस्य बृहती छन्दो  
यमो देवतानागप्रीतये विनियोगः॥१०५॥

श्वेतं सोमं श्वेतवर्णासनस्थं ध्यात्वा  
भद्र

बीजेन पूजयेत्॥१०६॥

रक्तं भल्लाटं पीतवाससं  
ध्यात्वा वह्निबीजेन पूजयेत्॥  

पीतवाससमजवाहनंहारेकयूरान्वितं  
वायुबीजेन मंदराद्यैः पूजयेत्॥१०७॥

रक्तां दितिं नागहारान्वितां रक्तपद्मासनस्थां  
ध्यात्वा मानार्य इति मन्त्रस्येति पूजयेत्॥१०८॥

मानोत्वा इति मंत्रस्य भार्गवऋषिः पंक्ति-  
श्छन्दः पृथिवी देवता दितिप्रीतये विनियोगः॥३०९॥

अदितिं पीतवर्णां सिंहारूढां पीतांबरधरां ध्यात्वा॥  

हिरण्यवर्ण इति मंत्रस्य जनार्दन ऋषिर्बृहती  
छन्दः सोमो देवता अदितिप्रीतये विनियोगः॥१००॥

एवं यथा विधायाथ होमं कुर्याद्यथाविधि॥  

होमांतेदक्षिणां दद्यात्काञ्चनं हेमसंयुतम्॥१११॥

तडागयागपक्षे तु सुवर्णं चार्धमेव वा॥११२॥

 इति श्रीभविष्ये महापुराणे मध्यम पर्वणि द्वितीयभागे दशमोध्यायः॥१०॥छ॥

**॥ सूतउवाच ॥**

अथ पूजाक्रमं वक्ष्ये पुराणस्मृतिचोदितम्॥  
उत्तरेपश्चिमे वाथ पूर्वे चापि समाचरेत्॥१॥

नदीतीरे नेमिप्रांते दशद्वादशसंख्यया॥  
मंडलं रचयेद्विप्राश्चरुकद्बयसंयुतम्॥२॥

त्रिभागंविभजेत्क्षेत्रं मध्यभागद्वयेन तु॥  
त्रिहस्तवेदिकां कुर्यात्तालोत्सेधामुदक्प्लवाम्॥३॥

उत्तराशे दक्षिणे चारत्निहस्तांतरेऽपि च॥  
त्रिमेखलां हस्तमात्रां गुणवेद समन्विताम्॥४॥

मूलेसार्धं च शुक्लांच मेखलां तु तथैव च॥  
चतुरंगुलिकांवेदिं मध्योन्नतां प्रकल्पयेत्॥५॥

षट्सप्तांगुलिकां योनिं पश्चिमे मेखलोपरि॥  

विन्यसेन्नाभि संयुक्तमेवं कुंडं प्रकल्पयेत्॥६॥

श्राद्धं वृद्धयात्मकं कुर्यात्संकल्पं मानसं चरेत्॥  
श्राद्धार्थं नैव संकल्पेत्तथा वै देवदर्शने॥७॥

गयाश्राद्धार्थकं चाष्टतीर्थश्राद्धार्थमेव च॥  
ऐशान्यां कलशेदेवं पूजयेद्गणनायकम्॥८॥

मध्येकुण्डे महांश्चैव विष्णुदेवं दिगीश्वरान्॥  
ब्रह्माणं चाग्निकुंडे तु स्वैः स्वैर्मन्त्रैःप्रपूजयेत्॥९॥

प्राणायामं विधायाथ भूतशुद्धिं समाचरेत्॥  
ध्यायेद्वाटवीशपुरुषंसर्वलक्षणसंयुतम्॥१०॥

श्वेतं चतुर्भुजं शांतंकुण्डलाद्यैरलङ्कृतम्॥  
पुस्तकं चाक्षमालां च वराभयकरं परम्॥११॥

पितृवैश्वानरोपेतं कुटिलभ्रुपशोभितम्॥  
करालवदनं चैव आजानुकरलंबितम्॥१२॥

मूर्धन्यग्निं समाविश्य मुखे वायुः समाहितः॥  
पृथ्वीधरोर्यमा चैव तथाष्टवनेष्टितौ॥१३॥

वक्षस्थलेचापरां संध्यायजेच्चैव यथाविधि॥  
नेत्रयोर्दितिपर्जन्यौ श्रोत्रे दितीज्यपुत्रकौ॥१४॥

सर्पेन्द्रावासनस्थौ च वामेदक्षं विभावयेत्॥  
सत्यसोमाग्न यस्तत्र राहोः पंच च पंच च॥१५॥

रुद्रश्च राजयक्ष्मा च वामहस्ते व्यवस्थितौ॥  
पार्श्वे तु दक्षिणे तद्वद्विरथश्च महर्क्षकः॥१६॥

उभौ ज्ञेयौ त

था जान्वोरुभौ गन्धर्वपुष्पकौ॥  
जंघयोर्भृंगसुग्रीवौ स्फिचोर्दौवारिको गणः॥१७॥

जयशक्रौ तथा मेढ्रे पदयोः पितरस्तथा॥  
एवं ध्यात्वा न्यसेत्पुष्पं सोमे नैवं विचिंतयेत्॥१८॥

मन्दरं दीर्घयुक्तेन षडङ्गानि समाचरेत्॥  
तावद्वीर्यंततः कृत्वाप्रणवं ब्रह्मणेति च॥१९॥

वास्त्वीशाय विद्महेति तन्नोविष्णुः प्रचोदयात्॥  
अनेनस्नापनं कुर्यात्पूजाद्रव्याणि प्रोक्षयेत्॥२०॥

आसनं पूजयेत्पूर्वं धर्मेणापि स्वशक्तितः॥  
आदौ तु भास्करं सूर्यं शचीनाथं गणाधिपम्॥२१॥

आधारशक्तिं पृथिवीं पूजयेत्तत्र पङ्कजम्॥  
बंदीशासनमित्युक्तं पूजयेदासनं ततः॥२२॥

सितचन्दनयुक्तेन श्वेतपुष्पं प्रगृह्य च॥  
हरेर्ध्यानं ततोध्यायेत्स्थापयेन्मध्यमण्डले॥२३॥

आवाह्य चासनं दद्यात्ततः पाद्यादिकंत्रयम्॥  
मधुपर्कं ततोदद्याद्वास्तोष्पतिमथेश्वरम्॥२४॥

अस्य मन्त्रस्य च ऋषिश्छन्दो गायत्रमीरितम्॥  
देवता च भवेद्ब्रह्मा योजयेदश्वमेधकम्॥२५॥

मंदरं विजयं सोमं महादेवं च माधवम्॥  
रुद्रं हरं जयं भंच पूर्वादिदलमूलके॥२६॥

जया च विजया चैव सत्यामाया शिवांबिका॥  
हासिनी कामिनीं चैता दलमूलेषु भावयेत्॥२७॥

पुष्पाञ्जलित्रयं दद्याद्वास्तोष्पतय इत्यपि॥  
अर्घ्यमंत्रेण गंधाद्यैःपूजयेद्भूतिमिच्छता॥२८॥

वास्तोष्पते भवमते इति ध्यात्वाऋतं चेति मंत्रेण पूजयेत्॥  
ऋषिर्नारायणश्छन्दो गायत्री परिकीर्तितम्॥२९॥

सूर्यश्च देवताख्यातः प्रीणितः कुलिशायुधः॥  
सूर्यं रक्तासनारूढं द्विभुजं रक्तवाससम्॥३०॥

रक्तपद्मद्वयधरं कुंडलाद्यैः सुशोभितम्॥  
एवं ध्यात्वा तु मतिमान्हंसं समंत्रमीश्वरम्॥३१॥

हंसस्य इति मंत्रस्य ऋषिरौतथ्य ईरितः॥  
पङ्क्तिश्छन्दः स्वयंदेवो विनियोगस्तु प्रीतये॥३२॥

नीलोत्पलद्वयधरं सत्यं मृत्यूपरि स्थितम्॥  
स्वच्छश्वेतांबरधरं वरदं भक्तवत्सलम्॥३३॥

स्वंमदात्वमिति मंत्रेण श्वेतचन्दनपुष्पकैः॥  
पूजयेत्परया भक्त्या वस्त्रालंकारभूषणैः॥३४॥

उद्धर्षण इति मंत्रेण कृष्णपुष्पैरथार्चयेत्॥  
सत्यव्रत ऋषिश्चास्य त्रिष्टुप्छंदोऽस्य देवता॥३५॥

सविता चैव विज्ञेयः प्रीतये च वृषस्य च॥  
शुक्लवर्णं तथाकाशमृषिसंघैश्च संस्तुतम्॥३६॥

घटस्थं द्विभुजं ध्यायेद्गदापद्मविधारिणम्॥  
शन्नोदेवीति पठनाद्गन्धपुष्पादिभिर्यजेत्॥३७॥

ऋषिःस्यात्कर्दमोविप्राश्छन्दो जागतिका तथा॥  
देवता च भवेच्चाग्निराकाशप्रीतये न्यसेत्॥३८॥

ध्वजहस्तं महाबाहुं मरुद्भिश्चोपसेवितम्॥  
द्विभुजं धूम्रवर्णं च वायुं ध्यात्वा प्रपूजयेत्॥३९॥

राजान इति मंत्रेण पूजयेत्सिततंडुलैः॥  
ऋषिर्नारायणश्छन्दो गायत्री देवता द्विजाः॥४०॥

देवता च भवेद्वायुः प्रीतये तस्य योजयेत्॥  
पूषा

रक्तश्च द्विभुजो रक्तपद्मासनस्थितः॥४१॥

राजान इति च ऋचा पूजयेद्गन्धचन्दनैः॥  
गोभिलात्यऋषिःपङ्क्तिश्छन्दोऽस्य जगतीस्मृतम्॥४२॥

देवता च भवेद्वायुः प्रीतये विनियोजयेत्॥  
वितथं श्यामवर्णं च चतुर्भिर्बाहुभिर्वृतम्॥४३॥

मृगाक्षपाशखाट्वाङ्गशूलं च दधतं करैः॥  
मेषारूढं विशालाक्षं राजानो मह्यमीरयन्॥४४॥

गृहक्षतं तथा शुक्लं चतुर्भिर्गर्दभैर्वृतम्॥  
शूलंदंडं च खट्वाङ्गधारिणं वृषवाहनम्॥४५॥

पीतवस्त्रधरं देवं जटामुकुटसंयुतम्॥  
आशुःशिशान इति मन्त्रेण पूजयेद्गन्धचन्दनैः॥४६॥

पुष्पदंत ऋषिस्त्रिष्टुप्छन्दश्च परिकीर्तितम्॥  
ईश्वरस्य देवतायाः प्रीतये विनियोजयेत्॥४७॥

यमं ध्यायेत्कृष्णवर्णं महिषस्थं द्विबाहुकम्॥  
दण्डपाशधरं चैव केयूराद्यैर्विभूषितम्॥४८॥

ईशानेति च मंत्रेण पूजयेत्कुसुमादिना॥  
वामदेव ऋषिः पंक्तिश्छन्दः कालोस्य देवता॥४९॥

षडाननं च गंधर्वं पीतंध्यायेच्चतुर्भुजम्॥  
पीतांवरधरं चैव नानाभरणभूषितम्॥५०॥

यद्देव इति मन्त्रेण पूजयेत्कुसुमादिना॥  
हारितोष्य इति प्रोक्तोजगतीछन्द ईरितम्॥५१॥

हिरण्यगर्भो देवतास्य प्रीतयेविनियोजयेत्॥  
भृङ्गराजं जटारूढं स्वच्छं पीतांबरं शुभम्॥५२॥

चक्षुःपीतेति मंत्रेण पूजयेद्गन्धचन्दनैः॥  
ऋषिश्चागस्तिराख्यातस्त्रिष्टुप्छन्दः प्रकीर्तितम्॥५३॥

विश्वेदेवा देवता च भृङ्गराजस्य प्रीतये॥  
पीतंमृगं मृगारूढं जटामुकुटमंडितम्॥५४॥

परोदेवा इति मंत्रेण पूजयेद्बलिपायसैः॥  
कपिलश्च ऋषिः प्रोक्तो गायत्रीछन्द ईरितम्॥५५॥

वरुणोदेवता चास्य प्रीतये विनियोजयेत्॥  
ध्यायेत्पितृगणं शुक्लं चतुर्भिर्बाहुभिर्वृतम्॥५६॥

पितृभ्य इति मंत्रेण पूजयेत्कुसुमादिना॥  
शुनःशेषऋषिश्चास्यत्रिष्टुप्छन्दश्च देवता॥५७॥

विश्वेदेवाः समायाताः पितृमेधेन पूजयेत्॥  
दौवारिकं चाष्टभुजं कृष्णवर्णं विचिन्तयेत्॥५८॥

रक्तवासं पिङ्गलाक्षं कृष्णव्याघ्रोपरिस्थितम्॥  
योनः पितेति मंत्रेण पूजयेद्भक्तितत्परः॥५९॥

वैश्वानर ऋषिश्चास्य गायत्रीछन्दईरितम्॥  
देवता च भवेच्छक्तिर्विनियोगश्च पूजने॥६०॥

शंखाभं चैव सुग्रीवं द्विभुजं चक्रधारिणम्॥  
हंसारूढं महाकायं बलिविज्ञानकारणम्॥६१॥

शंखपद्मधरं चैव महिषस्थं विचिन्तयेत्॥  
सइषु हस्तेति मंत्रेण पूजयेद्रक्तभूषणैः॥६२॥

ऋषिः शंखस्तथाच्छन्दः पंक्तिःसोमोऽथ देवता॥  
श्वेतं जलाधिपं ध्यायेद्गन्धर्वाद्यैश्च वेष्टितम्॥६३॥

ऋष्यासनगतं ध्यायेच्छ्वेतगंधेन चार्चयेत्॥  
बृहस्पते परिदीया इति मंत्रेण भक्तितः॥६४॥

त्र्यंबकोऽस्य

ऋषिस्त्रिष्टुप्छन्दो देवोजलाधिपः॥  
ध्यायेच्च असुरं स्त्कंकरालं नरवाहनम्॥६५॥

दशभिर्बाहुभिर्युक्तं कृष्णवस्त्रानुलेपनम्॥  
शन्नोदेवीति मन्त्रेण कृष्णपुष्पैः प्रपूजयेत्॥६६॥

ऋषिर्वैश्वानरश्छन्दो विराडित्यभिधीयते॥  
वैश्वानरोत्तरोदेवः प्रीतये तस्य योजयेत्॥६७॥

शेषं षडाननं ध्यायेत्कृष्णं च मधुपिंगलम्॥  
मेषस्थं कुंडलोपेतं नागयज्ञोपवीतिनम्॥६८॥

उद्वर्ष इति मंत्रेण पूजयेद्भूतिमिच्छता॥  
पापं रक्तं त्रिनेत्रं च रक्तं प्रांतेविचिंतयेत्॥६९॥

रक्तश्मश्रुधरं चैव वरहस्तं विचिन्तयेत्॥  
सिद्धो वीरेति मंत्रेण कृष्णपुष्पैरथार्चयेत्॥७०॥

यमं च कृकराक्षं च आकुञ्चन्मूर्धजं द्विजाः॥  
कपिलोऽस्य ऋषिश्छन्दोऽनुष्टुप्चैव प्रकीर्तितम्॥७१॥

देवता च यशः ख्यातं प्रीतये विनियोजयेत्॥  
यमं च कृकराक्षं च क्षमाकुञ्चितमूर्धजम्॥७२॥

खरस्थं द्विभुजं ध्यायेदिमं मंत्रमुदीरयेत्॥  
वासुकिः स्यादृषिश्चास्य पंक्तिश्छन्दश्च देवता॥७३॥

हिरण्यगर्भ इत्युक्तः प्रीतयेऽस्य नियोजयेत्॥  
अर्धपीतं च द्विभुजं रक्ताक्षं धूम्रमेव वा॥७४॥

देवताभिश्च संपन्नं वातो वारेतिरेव च॥  
ऋषिर्वायुश्च गायत्रीछंदो वायुश्च देवता॥७५॥

मुग्धरक्तं शङ्खचक्रगदापद्मधरं तथा॥  
पीतवस्त्रं पन्नगस्थं हारकेयूरमंडितम्॥७६॥

अवसृष्टा परापत इति मंत्रेण परिपूजयेत्॥  
अग्निश्चास्यऋषिः प्रोक्तश्छन्दः सोमश्चदेवता॥७७॥

पीतं भल्लाटकं ध्यायेत्पद्मस्थं रक्तभूषणम्॥  
द्विभुजं पद्महस्तं च देवमेवं विचिन्तयेत्॥७८॥

यन्मातुरिति मंत्रेण पूजयेत्सिततंदुलैः॥  
जम्भकोऽस्य ऋषिश्छन्दो गायत्री समुदाहृता॥७९॥

देवता च भवेत्कुंभः प्रीतये विनियोगतः॥  
सोमं ध्यायेच्छ्यामरूपं पद्मासनगतं परम्॥८०॥

नानाभरणसंपन्नं किरीटवरधारिणम्॥  
मर्माणितेतिमंत्रेण गन्धाद्यैरपि पूजयेत्॥८१॥

ऋषिःस्वार्थो वेदश्छन्दो जगतीत्यभिधीयते॥  
देवता च भवेत्सोमः प्रीतये विनियोजयेत्॥८२॥

दर्पं ध्यायेत्कृष्णवर्णं कृष्णाम्बरधरं तथा॥  
नागयज्ञोपवीतिं च शिखिस्तंभं द्विजोत्तमाः॥८३॥

पञ्चदीशेति मन्त्रेण गन्धाद्यैः परिपूजयेत्॥  
मंत्रश्चास्य ऋषिश्चास्य पञ्चायतनमीरितम्॥८४॥

पंक्तिश्छन्दस्तथा प्रोक्तं देवः पञ्चाननः स्मृतः॥  
श्यामवर्णां दितिंध्यायेद्द्विभुजां पीतविग्रहाम्॥८५॥

सर्वलक्षणसंपन्नां सर्वालङ्कारशोभिताम्॥  
सुपर्णोऽसीति मन्त्रेण पूजयेत्पीतचन्दनैः॥८६॥

ऋषिर्नारायणश्छन्दो जगती परिकीर्त्यते॥  
भवेद्देवो भार्गवश्च इष्टार्थे परिपूजयेत्॥८७॥

रक्ताभामदितिं ध्यायेत्सर्वालङ्कारभूषिताम्॥  
शुक्रांभारितिमन्त्रे

ण गन्धाद्यैरभिपूजयेत्॥८८॥

वामदे वऋषिश्चास्य गन्धाद्यैरभिपूजयेत्॥  
देवःशुक्रः समाख्यातः स्तुतौ च विनियोजयेत्॥८९॥

ईशानादिकोणगतान्पूजयेत्सु समाहितः॥  
आपंध्यायेच्छुक्लवर्णं कुण्डलाद्यैर्विभूषितम्॥९०॥

इदं विष्णुरिति मंत्रेण त्रिगन्धेन समर्चयेत्॥  
ऋषिः स्यात्कर्दमश्छन्दो विराडित्यभिधीयते॥९१॥

देवःसोमः समाख्यातः प्रीतये विनियोजयेत्॥  
सरितं द्विभुजं रक्तं रक्तश्वेतांबरान्वितम्॥९२॥

हरिचन्दनलिप्ताङ्गं वरदं तं विचिन्तयेत्॥  
पयसाशुक्ल इति मन्त्रेण पूजयेत्कमलादिना॥९३॥

नारायण ऋषिश्चास्य पंक्तिश्छन्दः प्रकीर्त्यते॥  
नारायणः स्वयंदेवः प्रीतये विनियोजयेत्॥९४॥

जयं ध्यायेत्पीतवर्णं द्विभुजं वरहस्तकम्॥  
देवं किरीटसम्पन्नं सर्वालंकारभूषितम्॥९५॥

दृष्ट्वा परिश्रुत इति मन्त्रेणानेन पूजयेत्॥  
ऋषिर्नारायणश्छन्दः पंक्तिः सोमोऽथ देवता॥९६॥

रुद्रं ध्यायेद्रक्तवर्णं शीतांशुकृतशेखरम्॥  
द्विभुजं शूलहस्तं च डमरुं च पराभवेत्॥९७॥

दिवोमूर्धन्निति मंत्रेण ऋषयः समुदाहृताः॥  
ऋषिः स्यात्काशपश्छन्दो विराडित्यभिधीयते॥९८॥

स्वयं देवोविनियोगः स्तुतौ च विनियोजयेत्॥  
द्विभुजं रक्तपद्मस्थं पंकजद्वयधारिणम्॥९९॥

अस्यकिरीट इति मन्त्रेण रक्तस्रक्चन्दनादिभिः॥  
पूजयेत्परया भक्त्या ऋषिर्नील उदाहृतः॥१००॥

त्रिष्टुप्छन्दो देवता स्याद्ध्रदोपि परिकीर्तितः॥  
सवितारं तथा ध्यायेत्पद्मस्थं द्विभुजं प्रभुम्॥१०१॥

नानाभरणशोभाढ्यं सप्ताश्वरथमंडितम्॥  
यद्देवा इति मन्त्रेण गन्धाद्यैः परिपूजयेत्॥१०२॥

ऋषिरौतथ्य आख्यातः प्रीतये विनियोजयेत्॥  
ध्यायेद्रक्तं विवस्वंतं द्विभुजं पद्मविग्रहम्॥१०३॥

अविद्या इति मंत्रेण पूजयेद्गन्धचन्दनैः॥  
ऋषिर्गन्धः समाख्यातस्त्रिष्टुप्छन्दश्चईरितः॥१०४॥

देवता च भवेत्सोमः स्तुतौ च विनियोजयेत्॥  
विबुधाधिपं ततोध्यायेत्पीतं वृषभवाहनम्॥१०५॥

चतुर्भुजं यष्टिहस्तमक्षमालैकहस्तकम्॥  
त्रिनेत्रं रक्तवस्त्रं च मुकुटाद्यैरलङ्कृतम्॥१०६॥

ऋषिर्हारित इत्युक्तो जगतीच्छन्द ईरितम्॥  
देवता च भवेच्छक्तिः प्रीतये विनियोजयेत्॥१०७॥

मित्रं ध्यायेच्छुक्लवर्णं वराभयकरं परम्॥  
मेषस्थं च त्रिनेत्रं च किरीटवरमंडितम्॥१०८॥

धनाकरस्त्विति मंत्रेण पूजयेद्दधिपायसैः॥  
ऋषिरौतथ्य इत्युक्तो जगतीछन्द ईरितम्॥१०९॥

देवता च भवेद्यक्ष्मा प्रीतये विनियोजयेत्॥  
पीतं स्याद्राजयक्ष्माणं करालं च विचिन्तयेत्॥११०॥

यशोरूपमिति मन्त्रेण गंधाद्यैः परिपूजयेत्॥  
दध्याङ्ङाथर्वण ऋषिर्गायत्रीछन्द ईरितम्॥१११॥

यक्ष्मा च देवता चैव स्तुतौ च विनियोजयेत्॥  
शुक्लाम्बरधरं ध्या

येद्द्विभुंजं शिखिवाहनम्॥११२॥

यमंविनेति मंत्रेण पूजयेद्भक्तितत्परः॥  
ऋषिः स्यान्नारदः प्रोक्तश्छन्दोनुष्टुप्प्रकीर्तितम्॥११३॥

विवस्वान्देवता चैव क्रतौ च विनियोजयेत्॥  
एवं ध्यात्वा विवस्वंतं महाकायं महोदरम्॥११४॥

अभिन्नरूपमंत्रेण गंधाद्यैः परिपूजयेत्॥  
काश्यपोस्य ऋषिश्छंदस्त्रिष्टुब्देवः शचीपतिः॥११५॥

बहिरीशानकोणेषु देवादीन्परिपूजयेत्॥  
कूष्माण्डैर्वरणापुष्पैः शौरकैर्वा समर्चयेत्॥११६॥

पीतां करालिकां ध्यायेच्चरकीं वरवर्णिनीम्॥  
स्वब्जस्थां द्विभुजां चैव गुञ्जाहारोपशोभिताम्॥११७॥

पीतिन्यरूपमन्त्रेण पूजयेद्भूतिमिच्छुकः॥  
बलदेव ऋषिश्चास्यछन्दो गौरी च देवता॥११८॥

ध्यायेद्विदारिकां रक्तां नवयौवनसंयुताम्॥   
पवित्रेण पुनीहीति मंत्रेणानेन पूजयेत्॥११९॥

ऋषिर्गर्गः समाख्यातस्त्रिष्टुप्छंदोस्य देवता॥  
रुद्रोपि च समाख्यातः स्तुतौ च विनियोजयेत्॥१२०॥

पापादिराक्षसीं ध्यायेत्सौरभेयोपरिस्थिताम्॥  
कया न इति मंत्रेण पूजयेद्गन्धचन्दनैः॥१२१॥

ऋषिःसुवर्ण आख्यातः पङ्क्तिश्छन्दः प्रकीर्तितम्॥  
देवता च महादेव इष्टार्थे विनियोजयेत्॥१२२॥

कुंडवेद्या अंतरे च स्थापयेद्विधिवद्बुधः॥  
पर्वभाग्रंमृदं चैव गजदंतमृदं तथा॥१२३॥

वल्मीके संगमे चैव राजद्वारचतुष्पथात्॥  
कुशमूलमृदं चैव यज्ञियस्य वनस्पतेः॥१२४॥

इन्द्रवल्ली तथाक्रांत अमृतीत्रपुषस्य च॥  
मालती चंपकं चैव तथा उर्वारुकस्य च॥१२५॥

पारिभद्रस्य पत्रैश्च परितः परिवेष्टनम्॥  
पञ्चतुङ्गस्यपरितो मुखे कुर्यात्फणान्वितम्॥१२६॥

श्रीफलं बीजपूरं च नालिकेरं च दाडिमम्॥  
धात्री जंबुफलं चैव अन्यथा दोषमादिशेत्॥१२७॥

पञ्चरक्तं सुवर्णं च निक्षिपेद्वरुणं यजेत्॥  
पञ्चोपचारैर्विधिवद्गन्ध पुष्पादिभिर्यजेत्॥१२८॥

उद्वर्तन इति मंत्रेण वरुणं च पुनर्यजेत्॥  
अस्य मंत्रस्य च ऋषिर्विष्णुश्छन्द उदाहृतम्॥१२९॥

गायत्री देवता पाशीतस्य प्रीतये विनियोजयेत्॥  
पञ्चगन्धान्विनिक्षिप्य हस्तंदत्वा पठेत्ततः॥१३०॥

सर्वेसमुद्राः सरितः सरांसि च महाह्रदाः॥  
आयांतु सर्वपापघ्नाः सर्वलोकसुखावहाः॥१३१॥

गङ्गाद्याः सरितः सर्वास्तीर्थानि जलदानदाः॥  
आयांतु यजमानस्य दुरितक्षयकारकाः॥१३२॥

अघोराज्यष्टककृता वास्तोष्पतय इत्यपि॥  
शतं वा चाष्टसंयुक्तं सहस्रं वा विशेषतः॥१३३॥

शतार्धं वा हुनेद्विप्रस्तिलैर्वातंडुलैः सह॥  
पालाशैर्वापिप्पलैर्वौदुंबरैर्वा समाचरेत्॥१३४॥

पयोदध्यादिभिर्वापि मध्वाज्यैर्वा विशिष्यते॥  
अन्येषां च व्रतेनैव एकैकामथ वाहुतिम्॥१३५॥

अष्टाविंशतिभिश्चान्यैर

ष्टाष्टौ पंचपंच वा॥१३६॥

चरक्यादींश्चासनैश्च पिष्टकैर्वटकेन वा॥   
रक्तपुष्पेण पत्रेण त्रिमध्वक्तेन यत्नतः॥१३७॥

वास्तोष्पते दृढं जप्त्वा यजेद्वास्तुपतिं यदा॥  
पंचोपचारैर्विधिवत्सांगोपांगैरनंतरम्॥१३८॥

बलिमासादयेत्पश्चाद्दद्यादेकैकशः क्रमात्॥  
ब्राह्मणैश्चैव दद्याच्च सदा आज्यं समाक्षिकम्॥१३९॥

शाल्यन्नं शिखिनेदद्यात्तथा नीलोत्पलानि च॥  
ओदनं सोत्पलं दद्यात्पर्जन्याय विचक्षणः॥१४०॥

जयाय पिष्टकं कार्यमिन्द्राय घृतमोदकम्॥  
सूर्यायपिष्टकान्नं च सत्याय यवपूलिकाम्॥१४१॥

भ्रमाय मत्स्यमांसान्नं शष्कुलीमथ पिष्टकम्॥  
वायव्ये च तथा सक्तून्पूष्णे अपूपमेवच॥१४२॥

वितथाय कलायान्नं गृहर्क्षाय समाक्षिकम्॥  
पूष्णेथ कृसरान्नं च शाल्यन्नं च निवेदयेत्॥१४३॥

गन्धर्वाय कस्तूरिकान्नं कृसरं भृङ्गराजके॥  
मृगाय यावकान्नं च पितृभ्यो मुद्गपायसम्॥१४४॥

दौवारिकाय कृशराननडुहे च पूपकम्॥  
पायसं पुष्पदंताय वरुणाय च पिष्टकम्॥१४५॥

असुराय मोदकांश्चैव दद्यादापिक्षये सुरा॥  
घृतौदनं च सामोयकणान्नं यक्ष्मणे ददेत्॥१४६॥

रोगाय घृतलड्डूकं सपायसगुडौदनम्॥  
अक्षाय विविधान्नं च भल्लाटाय तथैव च॥१४७॥

सोमाय मधुशाल्यन्नं नागाय गुडपिष्टकम्॥  
अदित्यै चापि गोधूमं घृतपक्वं निवेदयेत्॥१४८॥

दित्यै दद्यात्तथा क्षीरं सितशर्करया सह॥  
क्षीरान्नं चैव पूष्णे च आपवत्साय वै दधि॥१४९॥

सावित्र्यै लड्डुकान्नं च सवित्रे च गुडौदनम्॥  
जयाय घृतमन्नंच मिष्टान्नं च विवस्वते॥१५०॥

विरूपाय च तद्दद्याद्धरिद्रान्नं तथैव च॥  
घृतौदनं च चित्राय रुद्राय घृतपायसम्॥१५१॥

मांसौदनं यक्ष्मणे च कृसरं वरुणाय च॥  
अर्यम्णेशर्करापूपं बहिर्दद्याच्चतुष्टयम्॥१५२॥

चित्रौदनं समांसं च मत्स्यान्नं गुडपिष्टकम्॥  
प्रतिदेवोपरि क्षीरं घृतक्षीरसमन्वितम्॥१५३॥

तीर्थतोयसमायुक्तं सुगंधेन समन्वितम्॥  
पताका देववर्णेन दद्याद्ब्रह्मादितिक्रमात्॥१५४॥

मंत्रंजपेत्स्वसामर्थ्यात्स्वसामर्थ्यस्तुतिं पठेत्॥  
पुरुषस्तवस्य सूर्यऋषिर्जगती छन्दः  
सविता देवता सोमपाकेस्तुतौ विनियोगः॥१५५॥

शंकरउवाच॥

विष्णुर्जिष्णुर्विभुर्यज्ञो यज्ञियो यज्ञपालकः॥  
नारायणो नरोहंसोविष्वक्सेनो हुताशनः॥१५६॥

यज्ञेशः पुण्डरीकाक्षः कृष्णः सूर्यः सुरार्चितः॥  
आदिदेवो जगत्कर्ता मण्डलेशो महीधरः॥१५७॥

पद्मनाभो हृषीकेशो दातादामोदरो हरिः॥  
त्रिविक्रमस्त्रिलोकेशो ब्रह्मणः प्रीतिवर्द्धनः॥१५८॥

भक्तप्रियोऽच्युतःसत्यःसत्यवाक्योध्रुवः शुचिः॥  
संन्यासी शास्त्रतत्त्वज्ञस्त्रिपंचाश

द्गुणात्मकः॥१५९॥

विदारीविनयः शांतस्तपस्वी विद्युतप्रभः॥  
यज्ञस्त्वं हि वषट्कारस्त्वमोङ्कारस्त्वमग्नयः॥१६०॥

त्वं स्वधात्वं हि स्वाहा त्वं स्वधा च पुरुषोत्तमः॥  
नमो देवादिदेवाय विष्णवे शाश्वताय च॥१६१॥

अनंतायाप्रमेयाय नमस्ते गरुडध्वज॥  
ब्रह्मस्तवमिदं प्रोक्तं महादेवेनभाषितम्॥१६२॥

प्रयत्नाद्यः पठेन्नित्यममृतत्वं स गच्छति॥१६३॥

ध्यायंति येनित्यमनंतमच्युतं हृत्पद्ममध्ये स्वयमाव्यवस्थितम्॥  
उपासकानां प्रभुमेकमीश्वरं ते यांति सिद्धं परमंतु वैष्णवम्॥१६४॥

 इति श्रीभविष्ये महापुराणे मध्यम पर्वणि द्वितीयभागे द्वादशोऽध्यायः॥१२॥६॥

सूतउवाच॥

ततो भेर्यादिघोषेण यजमान उदङ्मुखः॥  
कनकतोयेन गन्धेन मुद्गलाग्रेण लेपयेत्॥१॥

ऐशान्यां मध्यभागे वा यजेद्वासुसमाहितः॥  
वर्तुलाकारयेद्यस्मान्मन इच्छति संजपन्॥२॥

ऋषिः कंठोथगायत्री छन्द इत्यभिधीयते॥  
देवता पृथिवी चैव स्तुतौ च विनियोजयेत्॥३॥

विवरेपूजयेत्कर्म ब्रह्माणं च धराधरम्॥  
पृथिवी गन्धपुष्पाद्यैर्नैवेद्यैर्विविधैरपि॥४॥

अग्रतोऽष्टदलं लेख्यं स्थापयेत्कलशं ततः॥  
मुखेविधाय कनकं राजतेन विनिर्मितम्॥५॥

शुक्तिशङ्खसमं वापि विश्वामित्रसमुद्भवम्॥  
पूजयेत्तीर्थतोयेन गन्धपुष्पाक्षतादिना॥६॥

विष्णुक्रांतावचाकुष्ठचन्दनेन विलोडितम्॥  
क्षीरं च मातुलिङ्गं च सावित्रं च सदूर्वया॥७॥

दध्यक्षतं मधुयुतमेवमर्घ्यं च सादयेत्॥  
सितचन्दनवस्त्राद्यैः शाल्यैश्च विविधैरपि॥८॥

अव्रणं कलशं कृत्वा पञ्चवर्णसमन्वितम्॥  
आवाहयेत्तोयनिधिं मंत्रेणानेन भक्तितः॥९॥

आयाहि भगवन्देव तोयमूर्ते जलेश्वर॥  
हृद्वर्णार्ध्यं मयादत्तं परितोषाय ते नमः॥१०॥

गृहेभ्यश्चैव सोमायत्वष्ट्रे चैव च शूलिने॥  
इमं मे वरुणेत्यादि प्रत्येकं स्याद्गतित्रयम्॥११॥

ततोर्घ्यदानं विधिवत्क्षीरेण हविषामधु॥  
यजमानः सपत्नीकः कुंभं कुक्षौनिधाय च॥१२॥

हिरण्यगर्भेति मंत्रस्य भरद्वाज ऋषिःस्मृतः॥  
छन्दश्च जगतीख्यातोदेवता च जलाधिपः॥१३॥

वरुणस्योत्तंभनेति मंत्रस्य जलकुंभं निवेदयेत्॥  
अस्य मन्त्रस्य च ऋषिर्नारदः परिकीर्तितः॥१४॥

विराट्छन्दश्च ईशानो देवता समुदाहृता॥  
मोचयेन्मीनयुग्मं च मेषयुग्मं तथैव च॥१५॥

संभवेपक्षियुग्मं च आडी वा चक्रवाककम्॥  
मोचयेन्नागयुग्मं च आयुर्वृद्धेश्च हेतवे॥१६॥

दिक्षुजीवंतिकां दद्याद्राक्षसेभ्यो बलिं हरेत्॥  
निर्मितं माषभक्तेन रक्तपुष्पैरलंकृतम्॥१७॥

क्षात्रको लक्ष्मणश्चैव मणिभद्रो गणेश्वरः॥  
सबिंदुकेन हंतेन दिक्षु मध्ये य

था क्रमात्॥१८॥

ये भवा भाविनो भूताये च तेषुमयासिनः॥  
आहरंतुबलिं तुष्ट्याप्रयच्छं तु शुभं मम॥१९॥

इत्युक्त्वा च बलिं दद्यान्नमस्कुर्यादनंतरम्॥  
दद्यात्पयस्विनीं गांच आचार्याय विशेषतः॥२०॥

अन्येषां हि हिरण्यं च गांच दद्याद्द्विजन्मने॥  
व्याहृतित्रितयं चैव ततो वारुपंचकम्॥२१॥

प्राजापत्यं स्विष्टकृच्च जुहुयात्तदनंतरम्॥  
घृतैः स्विष्टकृतं नास्ति तथा रसविसारकैः॥२२॥

पद्मोत्पलंमातुलिङ्गं पणसेमातुलुंगके॥  
मधुकेविश्वपुष्पे च आम्रातकेचकाशके॥२३॥

अभिषेकं ततः कुर्यात्सुवास्त्विति च वैजपन्॥  
दद्यात्पूर्णां च विधिवत्सूर्यायार्घ्यं निवेदयेत्॥२४॥

पञ्चदोषं पुरस्कृत्वा ब्राह्मणानुमतेन च॥  
गृहं प्रविश्य च ततो ब्राह्मणानथ भोजयेत्॥२५॥

दीनांधकृपणे चैव दद्याद्वित्तानुसारतः॥  
ज्ञातिभिः सहभुञ्जीत दधिक्षीरामिषं विना॥२६॥

न क्षीरं च कषायं च भर्जितं शाकमेव च॥  
न काण्डं च न पुष्पं च करीरं च कदाचन॥२७॥

शाल्यन्नं मूलकं चैव पनसाम्रफलानि च॥  
मस्तं मधुघृतगुडं मातुलिंगं ससैंधवम्॥२८॥

बदरं धातकिफलं कुन्दपुष्पं तथा तिलम्॥  
एतत्प्रशस्तं जानीयान्मरीचानि विशेषतः॥२९॥

त्रिरात्रमथ सप्ताहं परित्यज्य खलेततः॥  
पञ्चाङ्गकं ततः कुर्यात्स्थापयेन्नेति युग्मकम्॥३०॥

प्रथमा चार्कहस्तेन द्वितीया दशहस्तकम्॥  
वितस्ते तु भवेच्छतं द्विगुणं तदनंतरम्॥३१॥

शतार्धं च ततः पश्चात्षष्टि हस्तमनंतरम्॥३२॥

 इति श्रीभविष्ये महापुराणे मध्यमपर्वणि द्वितीयभागेऽर्घ्यदानविधौ त्रयोदशोऽध्यायः॥१३॥छ॥

सूतउवाच॥

स्वगृह्याग्निविधिं वक्ष्ये योगभेदेषु सत्तमाः॥  
न परोक्तं विधानेन भयदं कीर्तिध्वंसनम्॥१॥

पुत्रमेव च कन्याश्च जनिष्याश्चापरे सुताः॥  
गृह्या इति समाख्याता यजमानस्य दायदाः॥२॥

तेषां संस्कारयागेषु शान्तिकर्मक्रियासु च॥  
आचार्यविहितः कल्पस्तस्माच्चक्ष इति स्मृतः॥३॥

त्रिकुशं परिगृह्णाति ततश्च कुरुतेदृढम्॥  
ऋषिर्दक्षश्च जगती छन्दो विष्णुश्च देवता॥४॥

कश्यपस्तृप्यतामिति भूरसीति च शोधनम्॥  
ऋषिः सुवर्णगायत्री जगतीछन्द इष्यते॥५॥

देवता च भवेत्सूर्यः पृथिवीशोधने न्यसेत्॥  
ऐशान्यादिक्रमेणैव प्रादक्षिण्येन यत्नतः॥६॥

यत्पवित्रेति मंत्रेण तर्जन्यं गुष्ठयोरपि॥  
कुशगर्भत्रयेणापि भ्रामयेद्वलयाकृति॥७॥

परिसमूहनमित्युक्तं स्नपनं शृणुसत्तमाः॥  
ईशानादींश्च संस्कारं कुर्यात्परिसमूहनम्॥८॥

प्रतिष्ठायां चरेत्यादिनैर्ऋत्यादिग्रहंमखे॥  
परिसमूहनमैन्द्रस्य पर्वतोऽस्य ऋषिः स्मृतः॥९॥

पंक्तिश्छन्दः समुद्दिष्टमिन्द्राणी चाथदेवता॥  
गोमयं च त्रिगंधं च पंचमूर्तिकयापि च॥१०॥

क

निष्ठं गुह्यकं त्यक्त्वा देवतार्थे न लेपयेत्॥  
मानस्तोकेनेति ऋचा विश्वेदेवश्च पूज्यताम्॥११॥

ऋषिःस्यात्काश्यपश्छन्दो विश्वेदेवः प्रकीर्तितः॥  
योजयेल्लेपयेद्विद्वान्घटमावद्य सत्तमाः॥१२॥

मध्यमातर्जनीभ्यां च कुशमारभ्य दक्षिणम्॥  
चतुरस्त्रीकृतं क्षेत्रं हस्तमानं तथाननम्॥१३॥

यज्वभिरिति मन्त्रेण सूर्यः प्रीणाति सत्तमाः॥  
दक्षेसार्धांगुलं त्यक्त्वा पश्चिमेन परित्यजेत्॥१४॥

उत्तराग्रां लिखेद्रेखामन्यथामङ्गलं भवेत्॥  
आप्यायस्वेति मन्त्रस्य धन्वंतरऋषिः स्मृतः॥१५॥

त्रिष्टुप्छन्दः समाख्यातः सविताचात्र देवता॥  
तल्लग्नं प्रदक्षिणे चैकं पूर्वार्द्धद्वादशाङ्गुलम्॥१६॥

अन्यांगुलांतरं चैकं ततः सप्तांगुलं भवेत्॥  
कुशमूलेन स्वर्णेन प्रतिष्ठायां च राजते॥१७॥

अङ्गुष्ठानामिकाभ्यां च संज्योतीति च संजपन्॥  
संस्मरेन्मित्रावरुणौ ऋषिरौतथ्यसंज्ञकः॥१८॥

पंक्तिश्छन्दः शिवोदेवो रेखामथ च योजयेत्॥  
तेनैवोर्द्ध्वकरौ कुर्याद्दक्षवामे सकृत्सकृत्॥१९॥

भास्वराय क्षिपेदग्नौ ततऊर्ध्वं रणं स्मृतम्॥  
सदसंदृषिः कर्णोविराडिति उदाहृतः॥२०॥

छन्दइन्द्रो देवता च पृथिव्यादेवता भवेत्॥  
कुशपुष्पोदकेनापि देवतीर्थेन सत्तमाः॥२१॥

पञ्चगव्येन मतिमान्पञ्चरत्नोदकेन च॥  
पञ्चपल्लवतोयेन महायोगे विशेषतः॥२२॥

अथोनस्य च मन्त्रेणवसिष्ठःपरिकीर्तितः॥  
छन्दोऽथदेवीगायत्री देवता गणनायकः॥२३॥

कीशादग्निं समादाय मे गृह्णामीति संपठन्॥  
मे गृह्णामीति मंत्रस्य ऋषिर्गौतम ईरितः॥२४॥

छन्दोनुष्टुप्समाख्यातं वामदेवोऽथ देवता॥  
क्रव्यादग्निं परित्यज्य क्रव्यादमग्निमरियन्॥२५॥

मंन्त्रेणानेन मतिमान्दक्षिणस्यां विनिक्षिपेत्॥  
अस्यमन्त्रस्य हारीतऋषिः स्याच्छन्द इष्यते॥२६॥

देवता वामदेवोऽपि दाहेपि विनियोजयेत्॥  
आवाहनं ततः कुर्यात्संसरक्षेति संजपन्॥२७॥

संसरक्षेति मंत्रस्य ऋषिर्नील उदाहृतः॥  
विराट्छन्दोऽथ विज्ञेयोदेवता च शतक्रतुः॥२८॥

वैश्वानर इति ऋचा अग्निस्थापनमीरितम्॥  
मंत्रमाचाति प्रीणाति ऋषिः स्यात्काश्यपः स्मृतः॥२९॥

अनुष्टुप्चभवेच्छन्दो देवता हव्यवाहनः॥  
बध्नासीति च मंत्रेण अग्निं कुर्यात्प्रदक्षिणम्॥३०॥

ऋषिः स्वयंभूराख्यातो विराट्छन्द उदाहृतम्॥  
देवता परमात्मा च नमस्कारेण योजयेत्॥३१॥

ततोग्निंदक्षिणेभागे प्राग्रकुशकुब्जके॥  
द्विहस्ते भवतश्चैव हस्तपानासने अथ॥३२॥

ब्रह्मन्निहोपवेश्यतामिति ब्रह्माणं विनिवेशयेत्॥  
ब्रह्मयज्ञानृचा दोग्ध्रीधेनुरितित्वृचः॥३३॥

द्वाभ्यामिति च मन्त्राभ्यामिति ब्रह्मप्रवेशनम्॥  
शक्रोऽस्य त्रायतामेति शृणुऋभां

ऋषिर्द्विजाः॥३४॥

प्रजापतिर्ऋषिश्छन्दस्त्रिष्टुब्देवोऽथ शंकरः॥  
नारदश्च ऋषिश्छन्दस्त्रिष्टुब्देवः शचीपतिः॥३५॥

अग्नेरुत्तरभागे च हस्तमात्रांतरेपि च॥  
प्रणीतास्थापनं कुर्याद्दिन एहीति संजपन्॥३६॥

मंत्रस्य च ऋषिश्छन्दोवामदेवः प्रकीर्तितः॥  
जगती च भवेच्छन्दो देवता च शतक्रतुः॥३७॥

श्रीपर्णीसहकारोत्थं वरुणस्य विशेषतः॥  
षडंगुलेच विस्तारं विंशत्यंगुलकेन च॥३८॥

दैर्घ्येण च चतुःख्यातमङ्गुलं च प्रमाणतः॥  
द्व्यंगुले चरकाकायामासासन्देवकर्मणि॥३९॥

अभिचारे भवेत्काश्यं ताम्रं स्याच्छांतिकर्मणि॥  
प्रतिष्ठायां मृन्मयं च अष्टांगुलमथापि वा॥४०॥

द्वादशांगुलप्रस्तारं तैजसेमानवर्जितम्॥  
इमंमेवरुणेनर्चा प्रणीतामथ पूरयेत्॥४१॥

सागरा अथ प्रीयंतामित्यमाध्यानमाचरेत्॥  
सकृदच्छिन्नदर्भेण दिग्विदिक्षु परिस्तरेत्॥४२॥

नैर्ऋतेदिक्षुसतिः स्याद्वैश्वदेवे तथैव च॥  
कयानश्चित्र इत्यृचा नागः प्रीणाति सत्तमाः॥४३॥

अस्य मंत्रस्य च ऋषिर्भरद्वाज उदाहृतः॥  
छन्दोऽनुष्टुब्देवता च ईशानः परिकीर्तितः॥४४॥

प्रयोजनादिकं द्रव्यं तत आसादयेत्क्रमात्॥  
दक्षिणादि उत्तरांतं ध्रुवास इत्यृचापि च॥४५॥

ऋषिः स्यान्नारदश्छन्दोनुष्टुप्चैवाथ देवता॥  
शतक्रतुश्च प्रीणाति योजयेदथ सादरात्॥४६॥

काष्ठं च पश्चिमे कुर्यात्प्रयच्छन्पश्चिमने तु॥  
पुरतोऽन्नं पञ्चव्रीहितिलाश्च शरसर्षपाः॥४७॥

दक्षिणे चैव आपूपंभृंगराजं तथैव च॥  
फलपत्रं वामभागे पिष्टकं दधिदुग्धकम्॥४८॥

पनसं नारिकेलं च मोदकं लड्डुकं तथा॥  
प्रणीतां च दिग्विदिक्षु स्थापयेदाविचारयन्॥४९॥

प्रणीतान स्पृशेद्यातुहोमकाले कथंचन॥  
स्नानकुंभं च भोविप्रायावद्यागं प्रवर्तते॥५०॥

उच्चीरकं मातुलिंगं दूर्वाधात्रीफलानि च॥  
तुलसीमालतीजाती जलजानि विशेषतः॥५१॥

ऐशान्यां स्थापयेत्सर्वं यच्चवैकंकतीमयम्॥  
नैर्ऋत्येति विशेषोयं यच्चवैकंकती शमी॥५२॥

यथायोगेन तत्सर्वं ग्राह्यं तत्पत्रमेव च॥  
क्षीरपाके तु क्षीरांते चरुस्थालीमथानयेत्॥५३॥

पवित्रच्छेदनकुरौश्छिंद्यात्प्रादेशिकं पुनः॥  
छित्त्वा पवित्रं प्रोक्षिण्यां स्थापयेद्बलभिदाम्रकम्॥५४॥

विष्णो रराटमंत्रेण छेदयेदप्रमाणतः॥  
पायसेन काठिनेन प्रमन्थीयात्कदाचन॥५५॥

न रसेन न कार्ष्णेन न दृढेन कदाचन॥  
ताम्रेण भस्मना चाथ शुक्तिशंखेन वाग्यतः॥५६॥

छेदयेत्पिञ्जुलीं चापि पवित्रमथ देशिकः॥  
विष्णो रराटमंत्रस्य हारीतश्च ऋषिः स्मृतः॥५७॥

पंक्तिश्छंदो भवेद्देवः संस्कारे विनियोजयेत्॥  
प्रणीताभाजनं गृह्यप्रोक्षणीं पूरयेत्त्रिभिः॥५८॥

कायतीर्थेन तत्कुर्याद्देवतीर्थेन चेत्यपि॥  
वामहस्ततले पश्चात्स्थापयेत्प्रोक्षणीयकम्॥५९॥

मध्यमामध्यमांगुष्ठ अपामार्गेण मंत्रिभिः॥  
उत्तानं तत्पवित्रं च पवित्रंतेति संजपन्॥६०॥

ऋषिः स्याद्गौतमश्छन्दो धर्मराजोऽथ देवता॥  
अथ स्थापितद्रव्याणि प्रोक्षयेत्स्थापयेत्क्रमात्॥६१॥

सकृद्द्रव्येत्रिभिः काष्ठैस्त्रिवारं मंत्रपुष्पकैः॥  
स्थिरस्थाने तु संप्राप्तप्रगीतायाश्च दक्षिणे॥६२॥

प्रादेशांतरतश्चैव आज्यस्थालीमथांर्पयेत्॥  
अग्रतोमण्डलं कृत्वा वह्निं विप्रेतु स्थापयेत्॥६३॥

द्यूतं निःसारयेत्तत्तन्निरूप्याशु क्रमेण तु॥  
ईशानेति च मंत्रेण अधिश्रपणमीरितम्॥६४॥

ऋषिर्नारायणश्छन्दः पंक्तिरीशोऽथ देवता॥  
पर्यग्निकरणं कुर्यादादराद्द्वयमप्यथ॥६५॥

अवेक्ष्य ईशमारभ्य दक्षिणावर्तकेन तु॥  
कुलायनीति मंत्रेण ऋषिच्छन्दादिकं स्मरन्॥६६॥

परिवेष्याज्यस्थालीं चत्रिः सकृद्वासमाहितः॥  
पितरस्तृप्यंतामिति संस्कारेमातरः स्मृताः॥६७॥

ऋषिः स्याज्जमदग्निश्च गायत्रीछन्द ईरयन्॥  
देवता च पिनाकी स्यादग्निष्टोमे च योजयेत्॥६८॥

घृतस्य च तथा त्वंनोब्रह्मा वै तृप्यतामिति॥  
षडंगुलं स्रुवं पश्चाद्गृहीत्वाग्नौ प्रतप्य च॥६९॥

त्रिरात्रं तु महायोगे सकृदन्यत्र सत्तमाः॥  
संमार्जयेत्कुशेनापि मूलादग्रं तु सेचयेत्॥७०॥

अग्रान्मूलं पुनः कुर्यात्संपूज्य पुनः पुनः॥  
त्रिभिस्त्रिभिः प्रणीतोदक्प्रोक्षयेत्तदनंतरम्॥७१॥

स्रुवंपुनः प्रतप्याथ प्रोक्षण्युत्तरतो न्यसेत्॥  
आज्यपात्रं पुरस्कृत्य पवित्रं च समाहरेत्॥७२॥

अंगुष्ठे द्वे अनामे तु गृह्णीयात्तत्पवित्रकम्॥  
अष्टांगुलं मध्यकृत्वो घृतंत्रिः पवनं चरेत्॥७३॥

पातालेत्रिस्तथाकाशे अवेक्ष्याज्यं ततस्त्रिभिः॥  
प्रोक्षण्यां च तथा कुर्यादधः संप्रोक्ष्य देशिकः॥७४॥

ततः पायसमादाय उत्थाय च समंत्रकम्॥  
तूष्णीं दद्यात्तथा चाग्नौ सन्निवेशेन तत्ततः॥७५॥

सपवित्रं दक्षकरे गृहीत्वा प्रोक्षणीयकम्॥  
अष्टांगुले मूलभागे तज्जलेन ईशादितः॥७६॥

अग्निं पर्युक्षयेत्पश्चाद्दक्षिणावर्तकेन च॥  
पवित्रं च प्रणीतायां विधाय प्रोक्षणीयकम्॥७७॥

संयावार्थं च भोविप्रा अग्निवत्तव देशिकः॥  
ध्यायेदग्निं रक्तवर्णं स्रुवहस्तं त्रिबाहुकम्॥७८॥

कमंडलुं परेहस्ते ततो दक्षकरेण तु॥  
स्रुवंगृहीत्वा जुहुयात्तूष्णीमेव समाहितः॥७९॥

अंतं च देवतोद्देशं प्राजापत्यं समीरयन्॥  
प्रणवांतेन जुहुयात्सर्वत्र द्विजसत्तमाः॥८०॥

वायुकोणं समारभ्य वह्निकोणान्तकेन तु॥  
अच्छिन्नायां घृतेनैव इन्द्राय तदनंतरम्॥८१॥

अग्नीषोमात्मकं चैव जुहुयाद्राक्षसादितः॥  
ऐशान्यांको

णपर्यंतं ततो नैमित्तिकं चरेत्॥८२॥

पश्चात्स्विष्टं ततो दद्याद्दद्याच्च मतिभिस्तथा॥  
वारुणं पञ्चकं चैवकृत्वा पूर्णां ततो लभेत्॥८३॥

उद्वाह इति मंत्रस्य अथर्वणऋषिः स्मृतः॥  
छंदोदेवी च गायत्रीदेवता चापि वारुणम्॥८४॥

प्रकृतेयोजयेन्मन्त्री स्तुतौ चापि नियोजयेत्॥  
त्वन्नोग्न इति मंत्रस्य ऋषिर्वासिष्टसंज्ञकः॥८५॥

छंदश्च बृहतीख्यातोदेवताग्निः प्रकीर्तितः॥  
इडोगतमिति मन्त्रस्य ऋषिः को गुह्यसंज्ञकः॥८६॥

छन्दश्च जगतीख्यातोदेवोविष्णुः प्रकीर्तितः॥  
उद्वर्तन इति मंत्रस्य ऋषिः को नु प्रकीर्तितः॥८७॥

छन्दोदेवी च गायत्री वरुणश्चाधिदेवता॥८८॥

 इति श्रीभविष्ये महापुराणे मध्यमपर्वणि द्वितीयभागे चतुर्दशोऽध्यायः॥१४॥छ॥

सूतउवाच॥

सर्वत्रमख ब्रह्माणमृत्विजं वरयेदथ॥  
कुशंडिकांस्वगृह्येन कृत्वाग्निं चार्चयेत्ततः॥१॥

आघाराराज्यभागे तु महाव्याहृतयस्त्रयः॥  
सर्वं प्रायश्चित्तसंज्ञकं प्राजापत्यं च स्विष्टकृत्॥२॥

एतन्नित्यं हि सर्वत्रहोमे कर्मणि निर्दिशेत्॥  
प्राजापत्ये च इन्द्राय एतावाघारसंज्ञकौ॥३॥

अग्नये चैव सोमाय आज्यभागौ प्रकीर्तितौ॥  
भूर्भुवःस्वस्त्रयश्चैव महाव्याहृतयः स्मृताः॥४॥

अयाश्चाग्ने इति तथा येते शतमनुत्तमम्॥  
सर्वप्रायश्चित्तसंज्ञा एते वै पञ्चमंत्रकाः॥५॥

प्राजापत्याहुतिश्चैका स्विष्टकृच्चापरा स्मृता॥  
चतुर्दशैताः कृतयोहोतव्या नित्यसंज्ञकाः॥६॥

कृत्वा सकृद्देवतोद्देशं होमं पश्चात्समाचरेत्॥  
सोमपायेच गोयागे नरमेधाश्वमेधके॥७॥

अन्यत्र विपरीतेन स्वाहांतेन हुनेद्बुधः॥  
नैमित्तिकं विना नित्यं विफलं यातिनान्यथा॥८॥

नित्यंवर्ज्यं शतार्धेन वैश्वदेवे तथैव च॥  
त्र्यहसाध्यादियागेषु यन्निदेशं शृणुद्विजाः॥९॥

एकाहे वाघारराज्यौ कृत्वा नैमित्तिकाकृतिः॥  
समास्विष्टकृतं विद्यादाकृत्याद्यास्ततः परम्॥१०॥

विशेषतस्त्र्यहादौ तु अघाराराज्यपूर्वकम्॥  
पश्चान्नैमित्तिकं कुर्यात्समाप्तिदिवप्तेप्यथ॥११॥

आघाराराज्यपूर्वेण ततो नैमित्तिकं चरेत्॥  
स्विष्टकृद्व्याहृतिश्चैव वारुणाद्यास्तथा हि षट्॥१२॥

द्विजातिः पतितोयत्र द्वित्रिकं च चतुःश्चतुः॥  
एकस्मिन्दिवसे कुर्यात्सोमयागे च शैशवे॥१३॥

द्विजातीनां विवाहे तु नैत्यिकं प्रथमं भवेत्॥  
एकस्मिन्दिवसे कुर्यादग्निकार्यं पृथक्पृथक्॥१४॥

दद्यादेकं च नित्यं च पृथङ्नित्यं न चाचरेत्॥  
द्विजातिः पतितो यत्र द्वित्रिकं च चतुश्चतुः॥१५॥

एकस्मिन्दिवसे कुर्यात्तत्रापि नैत्यकं त्यजेत्॥  
होमे ब्रह्मस्तुते विष्णुः स्रुवेचैव महेश्वरः॥१६॥

अजस्यानियमे चेन्द्रोऽधिश्रयणं विवस्वतः॥  
पर्यग्निकरणे चैव उद्वाहे मातरः स्मृताः॥१७॥

चन्द्रादित्यौ चोत्पवने वीक्षणे च दिशस्तथा॥  
प्रोक्षण्यां स्थापने दुर्गा इमेलक्ष्मी प्रतिष्ठिताः॥१८॥

होमं कुर्याद्द्विजश्रेष्ठा विधिं कुर्यात्समाहितः॥  
एतेषु देवताः प्रोक्ताद्विजातीनां हिताय च॥१९॥

यजेत्सुपशुबद्धेषु संस्कारे चैव पर्वणि॥  
देवताः सर्वाज्ञातव्या एतायज्ञे समाहितैः॥२०॥

अधिदैवेन जानीयात्करवल्यां पंचफलं यतः॥  
तस्मात्सर्वप्रयत्नेन देवतामथ विन्यसेत्॥२१॥

 इति श्रीभविष्ये महापुराणे मध्यमपर्वणि द्वितीयभागे पञ्चदशोऽध्याय॥१५॥छ॥

॥सुतउवाच॥

अथ वक्ष्यामि सच्चैषां देवानां ध्यानमुत्तमम्॥  
अस्ययज्ञे परिज्ञानाज्जिह्वा सम्यक्फलप्रदा॥१॥

हिरण्यवर्णां प्रथमां वह्निजिह्वां महाद्युतिम्॥  
बबान्धककरं देवीहिरण्याख्येष्टसिद्धये॥२॥

कनकां द्विभुजां शुक्लां हस्ताभ्यां दर्भसंयुताम्॥  
कमंडलुं च बिभ्राणानमः साधकसिद्धिदा॥३॥

उद्यदिन्दुनिभां रक्तां चतुर्भिर्भुजपल्लवैः॥  
शंखचक्राभयवरान्दधतीं प्रणमाम्यहम्॥४॥

भिन्नांजनचयप्रख्यां स्वर्णकुंभं तु वामतः॥  
दक्षिणेन वरारक्तां धारयंतीं नमाम्यहम्॥५॥

सुप्रभामण्डलाभा वकराभ्यां तत्कृताञ्जलिः॥  
पद्मासनस्थाकौशेयवसना मां प्रसीदतु॥६॥

जपाकुसुमसंकाश बहुरूपा सखेमम॥  
शुभदास्याद्भुजैः शुभ्रासहस्रं दधती पराम्॥७॥

नीलोत्पलनिभे देवि वह्निवर्णपराभवे॥  
जपापुष्पधरे नित्यं सतीरूपे प्रसीदमे॥८॥

मूलेन वीक्षयेत्स्थानं मंत्रेण खननं मतम्॥  
त्रिसूत्रीकरणं कुर्याच्चतुः सूत्रं निपातयेत्॥९॥

 इति श्रीभविष्ये महापुराणे मध्यमपर्वणि द्वितीयभागे षोडशोऽध्यायः॥१६॥

सूतउवाच॥

प्रतिष्ठायाः पूर्वदिने कुर्याद्देवाधिवासनम्॥  
धान्यप्रतिष्ठां तस्यैव यूपं चापि यथाविधि॥१॥

रात्रौमूलाग्रे च घटं स्थापयेद्गणनायकम्॥  
संपूज्य च विधानेन दिगीशांश्च तथाग्रहान्॥२॥

ब्रह्माणं च तडागेषुवरुणं संतुयागके॥  
सोमं च मंडले सूर्यं पादेविष्णुं तथैव च॥३॥

शैवेशैवं तथा प्रोक्तं प्रपायामथ वारुणम्॥  
आरामेचैव ब्रह्माणं पाद्याद्यैरपि चार्चयेत्॥४॥

द्रुपदादीति मन्त्रेण स्नापयेत्प्रथमं बुधः॥  
गायत्र्या च ततः पश्चाद्गन्धद्वारेति तैलकम्॥५॥

सुनाभेति च मंत्रेण द्वाभ्यामेव विशिष्यते॥  
श्रीश्चते इति कुसुमं फलिनीति च वैफलम्॥६॥

कांडादिति च मंत्रेण दद्याद्दूर्वाक्षतं ततः॥  
सिंदोरिवेति सिंदूरं विश्वामिति च मार्जनम्॥७॥

समिच्छेत्यञ्जनं दद्याद्दुस्थं सुरासुराजपन्॥  
चन्दनं यज्वभिर्जप्त्वा मानस्तोकेति चन्दनम्॥८॥

यूपेचैव विशेषोयमुत्तराग्रंप्रविन्यसेत्॥  
अद्यैव तेन मंत्रेण स्थापयेदथ वारिणा॥९॥

गायत्र्या प्रथ

मं चैव आपोहिष्ठेति वै जपन्॥  
शन्नोदेवीति द्रुपदां स्नापयेत्तदनं तरम्॥१०॥

अभिमंत्र्याथ ब्रह्मेति त्रिरात्रं मंत्रमीरयन्॥  
योगं योगदृढं जप्त्वा पवित्रं विन्यसेत्ततः॥११॥

त्वं गंधर्वेति मंत्रेण तथा सुभाभ इत्यपि॥  
द्वाभ्यां तैलगंधयुतं श्रीसूक्तेनापि पुष्पकम्॥१२॥

भूरसीति च तथा धूपमास्रज्योतिर्भिर्दीपकम्॥  
अनुममिहताति दद्याद्दूर्वाक्षतं ततः॥१३॥

विश्वामोति च निम्न्यंतकांडादिति तथाक्षतम्॥  
सिंदोरिवेति सिंदूरं समिधेति तथाञ्जनम्॥१४॥

पादोऽस्येत्यथ भुक्तं स्याद्याः फलिनीतिपुनः फलम्॥  
रूपं नेति दहेद्रूपं न सोचिति च पूजनम्॥१५॥

युवा सुवासेति वस्त्रं नागगंधेति चन्दनम्॥  
ततो यमगृहाद्बाह्ये मंडपांतरमाश्रितः॥१६॥

सुनातेति वचो दद्यात्ततश्चावाहयेत्प्रभुम्॥  
तत्राधिवासनं कुर्याद्रक्षयेच्च सुरक्षिभिः॥१७॥

आचार्यं यजमानंच ऋत्विग्भोजनमाचरेत्॥  
अक्षारलवणान्यासी दधिविश्वं तिलांस्त्यजेत्॥१८॥

आधारणं चाधिवासं वक्ष्ये तत्रानुसारतः॥  
सुनातेति वचो दद्यात्तैलं चैव शिवेत्रिभिः॥१९॥

पंचभिर्ब्राह्मणैः सार्धं गन्धर्वाइति विस्मरन्॥  
दद्याद्गन्धं तैलयुतं गंधद्वारेत्यृचा पुनः॥२०॥

याः फलिनीति च फलं पूगतानामवर्जनम्॥  
कौशिकीरुत्तमोसीति दद्यात्खङ्गं सुतीक्ष्णकम्॥२१॥

रूपेन वेति मन्त्रेण मुद्गरं च निवेदयेत्॥  
श्रीश्चते इति कुसुमं विश्वानीति च संपठन्॥२२॥

निर्मंथनं ततः कार्यमिति साधारणो विधिः॥  
ततोधिवासकल्पे तु प्रदेशे तु समाचेत्॥२३॥

विनाधिवासनं विप्राः प्रतिष्ठानं समाचरेत्॥  
न तत्फलमवाप्नोति विवाह शरणं दिशेत्॥२४॥

ततः प्रयत्नतः कार्यं पूर्वाह्णे रात्रियोगतः॥  
नित्येनैमित्तिके काम्ये कारयेत्कुण्डमण्डपम्॥२५॥

स्थंडिले हस्तमात्रेण वालुकानिर्मितेऽपि च॥  
त्रयोदशांगुले हस्तेद्विहस्ते चापि वर्द्धते॥२६॥

एकैकांगुलकोविप्राः पीठे नास्ति विचारणा॥  
नवपंचककुंडे च लक्षादावपि शंकया॥२७॥

ततो दशांगुले पक्षे दशांगं शृणुतद्विजाः॥  
काष्ठंपत्रं च पुष्पं च मोदकं पिष्टकं तथा॥२८॥

अन्नं च परमान्नं च ह्यवेक्ष्यं तिलमेव च॥  
एतद्वैगृहपक्षे च विष्णुपक्षे तिलादतः॥२९॥

शैवे यवादितः कार्याशाक्ते पुष्पादितो भवेत्॥  
सूर्येपक्षे पिष्टकादि गोपालेकुसरादितः॥३०॥

कृष्णे च करवीरादि श्रीफलानि च त्रैपुरे॥  
सारस्वते च श्रीवृक्षेमोक्षकामे निगद्यते॥३१॥

 इति श्रीभविष्ये महापुराणे मध्यमपर्वणि द्वितीयभागे सप्तदशोऽध्यायः॥१७॥छ॥

॥सूत उवाच॥॥

अष्टौ होतारो द्वारपालास्तथाष्टौ  
अष्टौकार्या ब्राह्मणा याजकाश्च॥  
सर्वे शुद्धा लक्षिता लक्षणाद्यैरे

कः कार्यो जापकोस्मिन्महात्मा॥१॥

दिव्यैर्गंधै र्गंधमाल्यैः सुवर्णैस्तैलंकार्यं ब्राह्मणाः पंचविंशाः॥  
आवाप्यैस्तु द्विगुणैर्वै बलीयोदिरर्हणादक्षिणाभिः॥२॥

नार्हयित्वा यथोक्तेन कश्चित्पत्रं निवेशयेत्॥  
अनर्हितेषु विप्रेषु सम्यक्फलमाप्नुयात्॥४॥

प्रतिष्ठादिषु सर्वेषु सम्यग्विप्रानथार्हयेत्॥  
कुशद्विजं तु सर्वत्र अर्घ्यं विष्टरमात्रकम्॥५॥

प्रदद्यादर्हणं सम्यक्पश्चात्पात्रं निवेदयेत्॥  
विनार्हणं कृते तस्मिन्नरके परिपच्यते॥६॥

प्रत्येकं ब्राह्मणान्यज्ञेवेदमन्त्रेषु पारगाः॥  
आचार्यो यदि कार्येषु वरयेद्दश गोव्रजान्॥७॥

विशिष्टानामभावेऽपि कुर्यात्कुशमयान्द्विजान्॥  
कुशप्रतिकृतौ चापि स्वगोत्रं स्वंद्विर्जविना॥८॥

न कुर्याच्चरणोद्देशं तथा प्रहरसंहतिः॥  
गोत्रादिकीर्तनांतेषु स्वनामोद्देशमीरयन्॥९॥

तुलापुरुषदाने च तथा च हाटकाचले॥  
कन्यादाने तथोत्सर्गे कीर्तयेत्प्रवरादिकम्॥१०॥

न पात्रं प्रतिकृत्यर्थं न चालं सोदरं तथा॥  
मृतभार्य्यो ह्यभार्यश्च अपुत्रोमृतपुत्रकः॥११॥

शूद्रसंस्कारकश्चैव कृपणो गणयाजकः॥  
प्रायश्चित्तगृहीतश्च राजयाजकपैशुनः॥१२॥

शूद्रगेह निवासी च शूद्रप्रेरक एव च॥  
स्वल्पकंठो वामनश्च वृषलीपतिरेव च॥१३॥

बंधुद्वेषी गुरुद्वेषी भार्याद्वेषी तथैव च॥  
हीनांगश्चैव वृद्धांगो भग्नदंतश्च दांभिकः॥१४॥

प्रतिग्राही च कुनखः पारदारिकएव च॥  
श्वित्री कुष्टी कुलोद्भूतो निद्रालुर्व्यसनार्थकः॥१५॥

अदीक्षितः कदर्यश्च चंडरोगी गलद्व्रणः॥  
महाव्रणी च उदरी यज्ञपात्रं न कारयेत्॥१६॥

वरणांते तु पात्राणां पूजामन्त्राञ्छृणु द्विज॥  
प्रतिमंत्रेण गन्धाद्यैरर्चयेन्मंत्रवित्तमः॥१७॥

ब्रह्ममूर्तिस्त्वमाचार्यः संसारात्त्राहि मां विभो॥  
त्वत्प्रसादाद्गुरो यज्ञं प्राप्तोस्मियन्मयेप्सितम्॥१८॥

चिरं मे शाश्वती कीर्तिर्यावल्लोकाश्चराचराः॥  
प्रसीदत्वं महेशान प्रतिष्ठाकर्मसिद्धये॥१९॥

त्वमादिः सर्वभूतानां संसारार्णवतारकः॥  
ज्ञानामृतप्रदाचार्यो यजुर्वेद नमोऽस्तु ते॥२०॥

ब्रह्मणैव समुद्भूत प्रकाशित दिगंतर॥  
शुद्धजांबूनदप्रख्य यजुर्वेद नमोऽस्तु ते॥२१॥

प्रतप्तकनकाभास भासितद्युतिभूतले॥  
मंत्रप्रख्यानसंस्थान यजुर्वेद नमोऽस्तु ते॥२२॥

प्रफुल्लकनकाभास भास्वरासुरभूषित॥  
प्रकीर्णमंत्रसंभारविधिज्ञ प्रणतोऽस्मि ते॥२३॥

षडंगवेदवेदज्ञ ऋत्विङ्मोक्षप्रदो भव॥  
प्रविश्यमंडलं विप्राः स्वस्थाने स्थापयेत्क्रमात्॥२४॥

वेद्याः पश्चिमभागे तु आचार्यं स्थापयेद्बुधः॥  
कुंडस्याग्नौ तु ब्रह्माणं मंडलस्यैव पश्चिमे॥२५॥

होतारं स्थापये

त्तत्र विधिज्ञमथ चोत्तरे॥  
द्वौद्वौकृत्वाज्ञापकौ च खङ्गधारक एव च॥२६॥

द्वारिद्वारि प्रयत्नेन द्वारपालाननुक्रमात्॥  
वक्ष्यमाणेन मंत्रेण प्रत्येकमथ स्थापयेत्॥२७॥

पूजयेद्गन्ध पुष्पाद्यैर्वासोभि र्युगलेनतु॥  
यज्ञेषुवितते योऽसौ पूज्यते पुरुषः सदा॥२८॥

नारायणस्वरूपेण यज्ञं मे सफलं कुरु॥  
यज्ञेषु साक्षी सर्वेषु यजुर्वेदार्थतत्त्ववित्॥२९॥

ऋग्वेदार्थस्य तत्त्वज्ञ इन्द्ररूप नमोऽस्तु ते॥  
मखश्रेष्ठेषु सर्वेषु येनमंत्राः सुविस्तृताः॥३०॥

यजुर्वेदार्थतत्त्वज्ञ ब्रह्मरूप नमोऽस्तु ते॥  
मखश्रेष्ठेषु सर्वेषु एष एव विधिः स्मृतः॥३१॥

माङ्गल्यं कर्मणां नित्यं सर्वज्ञ ज्ञानरूपिणम्॥  
सिद्धये मम यज्ञस्यनमामि शिवरूपिणम्॥३२॥

पालयत्वं दिशः सर्वाविदिशश्च तथा इमम्॥  
दिक्पाल रूपिणं विप्रं यज्ञसिद्धौ नमाम्यहम्॥  
न संकल्पं चरेद्यागं व्रतं देवार्चनं तथा॥३३॥

संकल्पमूलः कामोवैयज्ञाः संकल्पसंभवाः॥  
संकल्पेन विनाविप्रयत्किञ्चित्कुरुतेनरः॥३४॥

फलं चाल्पाल्पकं तस्य धर्मस्यार्द्धक्षयो भवेत्॥  
तस्मात्सर्वप्रयत्नेन यागं संकल्पयेत्सुधीः॥३५॥

कामात्परोनैव भवेन्निष्कामोऽपि न शोभनः॥  
तस्मात्काममयं धर्मंविना मोक्षं न चाचरेत्॥३६॥

संकल्पेन विनायस्तु धर्मं चरति मानवः॥  
न तस्य फलमाप्नोति नित्यनैमित्तिकस्य च॥३७॥

न कुर्यात्स्थापने चैव कुर्याद्वै मंडलांतरे॥  
गृहीत्वौदुंबरं पात्रं वारिपूर्णं गुणान्वितम्॥३८॥

जलाशयारामकूपसंकल्पे पूर्वदिङ्मुखः॥  
साधारणे चोत्तरास्योग्रहयज्ञे तु संमुखः॥३९॥

महाव्रते प्रतिष्ठायां पात्रं ताम्रं हिरण्मयम्॥  
राजताश्ममयं सांगं यो यज्ञेषु प्रशस्यते॥४०॥

यज्ञीयपात्रपुटकं हस्तं स्नाने प्रकीर्तितम्॥  
ऐशान्यां निक्षिपेत्तोयं प्रतिष्ठायां च पूर्वतः॥४१॥

आकाशेनिक्षिपेद्यागे व्रते ईशेपि नित्यके॥  
पितृमेधे च गोयागे नरमेधे च दक्षिणे॥४२॥

शुक्तिकांस्यादिहस्तैश्च ताम्ररौप्यादिभिस्तथा॥  
संकल्पो नैव कर्तव्यो मृन्मयेच कदाचन॥४३॥

प्रणवं पूर्वमुच्चार्य यजेद्यज्ञेश्वरं स्मरेत्॥  
गङ्गा चादित्यचंद्रौ च द्यौर्भूमि रहरात्रिके॥४४॥

सूर्यं सोमोयमः कालेमहाभूतानि पंच च॥  
एते शुभाशुभास्येह कर्मणो नव शाखिनः॥४५॥

इत्युच्चार्य न्यसेद्धर्मं ध्यात्वा पुष्पाञ्जलिं सृजेत्॥  
अमृतं कृत्यपात्रे च ॐ तत्सदिति निर्दिशेत्॥४६॥

धर्मः शुभ्रवपुः सतांबरधरः कार्योर्ध्वदेशे वृषो  
हस्ताभ्यामभयं वरं च सततं रूपं परं यो दधत्॥  
सर्वप्राणिसुखावहः कृतधियां मोक्षैकहेतुः सदा  
सोयंपातु जगंति चैव सततं भूयात्सतां भूतये॥४७॥

यज्ञसंबंधिविप्रांश्च एकाहेनैव योजयेत्॥  
हविर्द्र

व्याणि यानिस्युरष्टयागांतरेपि च॥४८॥

पुनः पुनर्नियोज्यानि ब्राह्मणा हविरग्नयः॥४९॥

 इति श्रीभविष्ये महापुराणे मध्यमपर्वणि द्वितीयभागेऽष्टादशोऽध्यायः॥१८॥॥छ॥

॥सूतउवाच॥॥

माघादिमाप्तेष्वपि षट्सु कार्या योगप्रतिष्ठा ऋषिभिः प्रणीता॥  
देवादिसंस्थापनमाहुरत्र यावन्नसुप्तो मधुसूदनश्च॥१॥

वारे भृगोर्देवगुरोर्बुधस्य सोमस्य सर्वाः शुभदा भवंति॥  
लग्ने शुभस्थे शुभवीक्षिते वा कार्या प्रतिष्ठा च जलाशयानाम्॥२॥

शुद्धा द्वितीया च तथातृतीया त्रयोदशी चापि तथैव विप्राः॥  
तथापि सप्तम्यपि पौर्णमासी दशम्यसौ चाप्यथ पंचमी च॥३

प्राणप्रतिष्ठा च जलाशयादेरेताः प्रशस्तास्तिथयो भवंति॥  
अप्राप्य चैतानि शुभानि यानि कार्या प्रतिष्ठा विषुवद्वये च॥४॥

षडशीतिलोकाप्ययनद्वयेनयुगादिकेपुण्यदिनेशुभेच॥  
कार्यास्तडागादिजलाशयस्य प्राच्यां प्रतिष्ठा मथचोत्तरेवा॥५॥

सुचारुईषत्प्रवणे च देशेसुवर्तुलः षोडशहस्तमंडपः॥  
द्वारैश्चतुर्भिः प्रथितैरुपेतश्चतुर्मुखश्चापिभवेत्सुरेताः॥६॥

पूर्वादिद्वारेषु चतुष्टयेषु प्लक्षादिभिस्तोरणकैः सुरेशः॥  
प्लक्षस्तथोदुंबरपिप्पलौ च न्यग्रोधकं चापि यथाक्रमेण॥७॥

ऊर्ध्वे च हस्तानमितानि यानि विचित्रमाल्यांबरभूषितानि॥  
भूमौयथा प्रीति च हस्तकानि भवंतिचैतान्यपि तोरणानि॥८॥

सर्वस्ययागेपि हि मंडपस्य कार्याध्वजादिक्षु विदिक्षुशुभ्राः॥  
दिक्पालवर्णाभपताकयुक्ता मध्येच वै नीलपताकयुक्ताः॥९॥

ध्वजाश्च यस्मिन्दशहस्तसम्मितास्तस्मिन्पताका अपिहस्तपंच॥  
अरत्निमात्रा यदि मूलभागे पंचांगुलाग्रे विनिबद्धगूढाः॥१०॥

द्वारेचतस्मिंश्च निरूपितं वा रंभासुपुष्पासुखशाड्वलाश्च॥  
वचाभिवृक्षोत्तरपंचहस्ताः सपंचशाखा अपितोरणानि॥११॥

मुंजोद्भवैर्बहिःसमुद्भवैर्वा सुरंजितश्चेत्त्रितपद्मपल्लवैः॥  
पुष्टद्वये सूत्रितवेष्टयेच्च तथेक्षुकाण्डैरथयागमण्डपम्॥१२॥

वेदिस्तथा मंडपमध्यभागे कार्याचकोणेस्थितुषादिहीना॥  
हस्ताश्वितारेखवतीसुरेषापरिष्कृत हस्तचतुष्टयेन॥१३॥

वेद्यांपरित्यज्यदशांगुलानिऐशान्यतस्त्रीणितथापराणि॥कुंडायदद्याच्चतुरस्रमेकमवस्थितंत्र्यंगुलमेखलोज्ज्वलत्॥१४॥

प्रासादे च तडाणे च महारामे तथैव च॥  
मण्डलंसर्वतोभद्रं प्रयतेनैव कारयेत्॥१५॥

कुंडं चापि प्रकुर्वीत यथाभ्यन्तरमेखलम्॥  
बहिर्योनिगतं श्वेतं निश्चित्रं समसूत्रकम्॥१६॥

कुंडानि कुर्यान्नवकुंडपक्षे वेद्यास्तथोच्चैरविदिक्षुचैव॥  
सर्वाणिसर्वत्र च मेखलानि षडस्रपंचास्रसमेखलानि॥१७॥

अष्टास्रजान्यब्जत्रिकोणकानि तथार्द्धचन्द्रंच तुरस्रकंच॥

कुंडस्यपूर्वोत्तरदिग्विभागे स्थाप्यो घटश्चन्दनचारुलिप्तः॥१८॥

माल्याम्बराच्छादितपूर्णकुम्भः सवृत्तपत्रश्च सुवर्णगर्भः॥१९॥

 इति श्रीभविष्ये महापुराणे मध्यमपर्वणि द्वितीयभागेएकोनविंशोऽध्यायः॥१९॥छ॥

॥सूतउवाच॥॥

गतो यागगृहादन्यन्मण्डलां तरमाश्रितः॥  
यजमानस्तथा नित्यं कर्म कृत्वा यथाविधि॥१॥

पंचदेवान्नमस्कृत्य तथा यज्ञेश्वरं हरिम्॥  
संकल्पं च ततः कृत्वाब्राह्मणा नामनुज्ञया॥२॥

एतस्मिन्पुण्यदेशे तु फलं गोत्रश्च वैयमः॥  
वेदव्यासादिप्रणीतं यथाशास्त्रनिदर्शनम्॥३॥

यथायथा स्वतंत्रोक्तं पुण्यारण्यभिधायकम्॥  
जलाशयप्रतिष्ठायां करिष्येविधिवद्द्विजाः॥४॥

यथायथा च कल्पोक्तं यथाकुंडं विधानतः॥  
साधिवासं यथैवैकः पुण्यारण्यविधायकः॥५॥

जलाशयप्रतिष्ठां च करिष्येविधिवद्द्विजाः॥  
संकल्पमेवं कृत्वातुवृद्धिश्राद्धं समाचरेत्॥६॥

मातृयागं पुरस्कृत्यवृद्धिश्राद्धं समापयेत्॥७॥

भेर्यादिघोषेणसुमंगलेनपद्यंलिखेदत्रसषोडशाक्षरम्॥इन्द्रादिदिक्पालवरायुधानिसमुल्लिखेदेवदिशिस्थितानि॥८॥

ब्रह्मेशान्वरयेत्सर्वानाचार्यं तु विशेषतः॥  
स्वर्णकुंडलयुग्मेन तथा ताम्रादिभाजनैः॥९॥

नानारत्नैश्च वस्त्रैश्च आचार्यं वरयेद्बुधः॥  
हेमालंकारयुग्मैश्चवासोभिर्विविधरैपि॥१०॥

यथामानं यथाशक्ति यथाभिवृणुयाद्बुधः॥  
रचिता यजमानेन ध्रुवं स्वस्त्यस्तु तेइति॥११॥

ततःसर्वौषधीभिश्च यजमानः सपत्निकः॥  
आपोहिष्ठेतिमंत्रेण स्नापयामासुरप्रजाः॥१२॥

यवगोधूमनीवारतिलश्यामाकशालयः॥  
प्रियंणुव्रीहयश्चाष्टौ सर्वोषधिगणः स्मृतः॥१३॥

ततः शुक्लाम्बरधरः शुक्लमाल्यानुलेपनः॥  
सर्वौषध्युदकस्नातः स्नापितो वेदपुङ्वैः॥१४॥

ब्राह्मणैरभ्यनुज्ञातः पुरोहितपुरः सरः॥  
नानामंगलघोषेण भेरीपटहनिस्वनैः॥१५॥

यजमानः सपत्नीकः पुत्रपौत्रसमन्वितः॥  
पश्चिमं द्वारमासाद्य प्रविशेद्यागमण्डपम्॥१६॥

चरकेपूजयेद्विघ्नं गगांच यमुनां तथा॥  
पार्श्वयोश्चार्धतो लक्ष्मीं प्रतिहारमनुक्रमात्॥१७॥

वेदिंप्रदक्षिणीकृत्य नमस्कुर्याद्यथाविधि॥  
उपविश्य ततस्तस्मिन्ब्राह्मणानुमते स्थितः॥१८॥

स्वस्तिवाच्यं ततः कृत्वापञ्चदेवान्प्रपूजयेत्॥  
भूतोत्सादं ततः कृत्वाविकिरान्विकिरेद्भुवि॥१९॥

अपक्रमं तु ये भूतायेचास्मिन्विघ्नकारकाः॥  
यस्मान्नोनाम्नि वर्तंते यज्ञमात्रं प्रवर्तताम्॥२०॥

पूजयेदासनं पश्चात्स्वकीयं पुष्पचन्दनैः॥  
नमोनंतासनायेति तथा पद्मासनाय च॥२१॥

विमलासनाय च नमोनमः सारासनाय च॥  
योगासनाय च नमः पृथिव्यै

नम इत्यपि॥२२॥

ततोभूमितले वामहस्तं दत्वापठेन्नरः॥  
पृथ्वित्वयाधृतालोकादेवित्वं विष्णुनाधृता॥२३॥

त्वं च धारयमां नित्यं पवित्रमासनं कुरु॥  
सूर्यायार्ध्यं ततोदत्वा गुरुंनत्वा कृताञ्जलिः॥२४॥

देवं हृत्पद्मकेनीत्वा प्राणायामत्रयं चरेत्॥  
ततोर्चयेद्विघ्नराजमैशान्यां विघटोपरि॥२५॥

गन्धपुष्पैस्तथा वस्त्रैर्नैवेद्यैर्विविधैरपि॥  
गणानांत्वेति मंत्रेण ब्राह्मणं तदनंतरम्॥२६॥

आब्रह्यन्निति ऋचा तद्विष्णोरिति संस्मरन्॥  
वासुदेवं ततः पश्चाद्बलिभिर्गन्धचन्दनैः॥२७॥

ततोदेवशरीरं तु नवमासाद्य त्रिंशतम्॥  
वेद्याश्चपरितः सर्वान्स्वेस्वेस्थाने यथाक्रमम्॥२८॥

ततोराजाधिराजेन भूतशुद्धिं समाचरेत्॥  
ततोबुद्बुदमध्ये तु श्वेतपद्मासनस्थितम्॥२९॥

शुद्धस्फटिकसंकाशं शंखकुन्देन्दुसप्रभम्॥  
किरीटकुंडलयुतं सितं पंकजधारिणम्॥३०॥

शुक्लमाल्यांबरं शुक्लं शुक्लंगंधानुलेपनम्॥  
अहितुंडासनस्थं च पाशहस्तं महाबलम्॥३१॥

स्तूयमानं सुरगणैः सिद्धगंधर्वसेवितम्॥  
सुचारुवदनं देवं पद्ममालोपशोभितम्॥३२॥

राजीवलोचनं नित्यं नागलोकोपशोभितम्॥  
मकरग्राहकूर्माद्यै र्नानाजलचरैर्वृतम्॥३३॥

जलाशयगतं देवं चिंतयेज्जलशायिनम्॥  
ततोन्यासं प्रकुर्वीत पञ्चङ्गत्वावशोभितम्॥३४॥

अर्घ्यपात्रं ततः कृत्वात्रिभागजलपूरितम्॥  
अष्टधा मूलमंत्रं च जप्त्वोतनोदकेन च॥३५॥

आसनं यागवस्तूनि प्रोक्षयत्तेन वारिणा॥  
अरुणाय विद्महेतमोघ्नाय धीमहि॥३६॥

तन्नोअरुणःप्रचोदयादिति स्नानं समाचरेत्॥  
ततोगणेशमैशन्यामाग्नेय्यां गुरुपादकान्॥३७॥

धर्माधर्मादिकान्सर्वान्सत्त्वादीनथ चार्चयेत्॥  
सूर्यसोमजलादीनां मंडलानि यथाक्रमम्॥३८॥

मध्येशक्तिं च क्षीरोदमनंतं पृथिवीं तथा॥  
कूर्मंचाधारशक्तिं च सुमेरुं मन्दरं तथा॥३९॥

पञ्चतत्वं समभ्यर्च्य सांगोपाङ्गमनंतरम्॥  
ततःश्वेतं च कुसुमं साक्षतं योगमायया॥४०॥

गृहीत्वा पूर्ववद्देशे स्थापयेत्कलशोपरि॥  
आवाहनं ततः कृत्वामन्त्रेणानेन मंत्रवित्॥४१॥

एह्येहिभगवन्वरुण एषयज्ञः प्रवर्तते॥  
यज्ञभागं गृहाणेदं त्वामेवावाहयाम्यहम्॥४२॥

एवमावाह्य लोकेशमष्टोमुद्राः प्रदर्शयेत्॥  
गायत्र्यास्नापयित्वा तु दद्यात्पाद्यादिकं त्रयम्॥४३॥

पुष्पाञ्जलिंततो दत्त्वामूलमंत्रेण देशिकः॥  
पूर्वादिपत्रमूलेषु धर्मादीन्पूजयेद्बुधः॥४४॥

सत्वाद्याः पूजयेत्तत्र तेषामेव पराङ्गनाः॥  
ज्ञानंधर्मंचसोमंचरजः सत्वं तमस्तथा॥४५॥

पूर्वादिपत्रमध्ये तु महानष्टौं प्रपूजयेत्॥  
पत्राग्रेलोकपालाना

मग्न्यादीनायुधांस्तथा॥४६॥

कर्णिकादक्षिणे पूर्वं वामे चापि शचीपतिम्॥  
पूर्वपत्रे तु ब्रह्माणं पूजयेत्सितपङ्कजैः॥४७॥

नैर्ऋत्येवरुणस्याथ मध्येनंतं प्रपूजयेत्॥  
पीठमन्त्रेषु पूवादिब्रह्माणं च शिवंतथा॥४८॥

विष्णुं चापि गणेशं चपृथिवीं गंधचन्दनैः॥  
जपेन्मन्त्रं साष्टशतं सहस्रं विजपेद्बुधः॥४९॥

जानुभ्यामवनीं गत्वाविजयाख्यस्तवं पठेत्॥  
ईशानादिपीठकोणेषु कमलामंबिकां तथा॥५०॥

नैर्ऋत्यां विश्वकर्माणं वायव्ये तु सरस्वतीम्॥  
पूर्वादिद्वारदेशे तु मरुतं चावहादिकम्॥५१॥

आवहंप्रवहं चैव तथैवोद्वहसंवहौ॥  
विन्यसेत्पश्चिमे द्वारिनिवहं च परीवहम्॥५२॥

विन्यसेदुत्तरद्वारि महतं च पराभवम्॥  
आग्नेयादिषु कोणेषु बहिः पीठंततो यजेत्॥५३॥

पिशाचान्राक्षसान्भूतान्वेतालांश्च तथाक्रमात्॥  
क्षोभकः कामरूपश्च सौभद्रो मरुतस्तथा॥५४॥

गोमुखानन्दभद्रश्च द्विजिह्वो मलिनस्तथा॥  
हस्तिकर्णो विशालाख्यः सप्तरक्षोगणः स्मृतः॥५५॥

भूमिदो वरदश्चैव जयंतः क्षोभकस्तथा॥  
विवस्वंतः सुदंतश्च एते भूतगणाः स्मृताः॥५६॥

अंगदोनीलकर्णोसौ वसंतो यावकस्तथा॥  
घोररूपा महाकाया वेतालाश्च प्रकीर्तिताः॥५७॥

गंधपुष्पाक्षतैर्भक्तं सर्वेदेवाग्रहादयः॥  
ध्यानवर्णानुरूपेण पूजनीयाः प्रयत्नतः॥५८॥

ध्यायेदादित्यमारक्तं रक्तपद्मासनस्थितम्॥  
रक्तांबरधरं रक्तं रक्तमाल्यानुलेपनम्॥५९॥

यवविद्रुमसंकाशं सिंदूरारुणसप्रभम्॥  
आकृष्णेनेति मंत्रेण स्थापयेत्कलशोपरि॥६०॥

इहागच्छेतिचावाह्य पाद्यार्ध्यैश्च पृथग्विधैः॥  
गंधपुष्पादिभिर्भक्त्या पूजयेतं यथाविधि॥६१॥

बलिंच लोहितं दद्यात्पायसं दधिखंडकम्॥  
घृतलिप्तं वशाल्यन्नं पताकां रक्तवर्णिकाम्॥६२॥

श्वेतांबरधरं श्वेतं शुक्लंगंधानुलेपनम्॥  
द्विभुजं वरदं देवं गदाहस्तं महाबलम्॥६३॥

नानाभरणसंपन्नं सिद्धगंधर्वसेवितम्॥  
शुक्लपद्मासनस्थं च दद्यादश्वं श्वेतभूषितम्॥६४॥

इमंदेवा इति मंत्रेण स्थापयेत्पूर्वदिग्दले॥  
सितवस्त्रैश्च पुष्पैश्च शुक्लमाल्यानुलेपनैः॥६५॥

पायसैः श्वेतबलिभिर्दविभक्तंनिवेदयेत्॥  
धूपैः श्वेतपताकाभिर्नैवेद्यैर्विविधैरपि॥६६॥

रक्तमाल्यांबरं देवं रक्ताभरणभूषितम्॥  
सुचारुनयनं रक्तं रक्तपद्मासनस्थितम्॥६७॥

किरीटकुंडलधरं मेषकंठं चतुर्भुजम्॥  
वरदं य

ज्ञनाशं च शूलशक्तिगदाधरम्॥६८॥

सर्वकामप्रदं देवंं सिद्धगंधर्वसेवितम्॥  
चिंतयेत्परयाभक्त्यामंगलं धरणीसुतम्॥६९॥

अग्निमीलेति मंत्रेण स्थापयेदग्निदिग्दले॥  
पूजयेद्रक्तपुष्पैश्च रक्तमाल्यानुलेपनैः॥७०॥

धूपै रक्तं पताकाभिर्गुडभक्तनिवेदनैः॥  
अतसीपुष्पसंकाशं कर्णिकारसमप्रभम्॥७१॥

रौहिणेयं महाकायं नीलनीरजलोचनम्॥  
प्रशांतवदनं देवं पीतवासं चतुर्भुजम्॥७२॥

खङ्गचर्मधरं तद्वद्गदापरशुधारिणम्॥  
पद्मासनगतं देवं पीतपद्मासनस्थितम्॥७३॥

नानाभरणसंपूर्ण मृगेन्द्रधरवाहनम्॥  
उद्बुध्यस्वेति मंत्रेण याम्यां तु स्थापयेद्बुधः॥७४॥

पूजयेद्गन्धपुष्पाद्यैः पीतगन्धानुलेपनैः॥  
वस्त्रैः पीतपताकाभिर्बलिभिः कृशरान्वितैः॥७५॥

पीतवर्णं गुरुं ध्यायेत्पीतपद्मासनस्थितम्॥  
पीताभरणसंपन्नं पीतवस्त्रं चतुर्भुजम्॥७६॥

वरदं दंडहस्तं च साक्षसूत्रकमंडलुम्॥  
पूज्यमानं सुगंधर्वैः सेन्द्रैर्देवगणैरपि॥७७॥

बृहस्पतय इति मंत्रेण नैर्ऋत्यां दिशिसंस्थितम्॥  
पीतचन्दनगंधैश्च पीतवस्त्रादिभूषणैः॥७८॥

धूपैः पीतपताकाभिः पीतोदकनिवेदनैः॥  
पूजयेत्परया भक्त्या पुरंदरपुरोहितम्॥७९॥

ध्यायेच्छुक्रं भृगुसुतं श्वेतपद्मासनस्थितम्॥  
चतुर्भुजं महाकायं वरदं दंडधारिणम्॥८०॥

महाबाहुं विशालाक्षं साक्षसूत्रकमंडलुम्॥  
स्तूयमानं मुनिश्रेष्ठैः सेवितं दैत्यपुङ्गवैः॥८१॥

सिंहासनगतं देवं नीलेन्दीवरलोचनम्॥  
विलसत्पुण्डरीकस्य मालाभिरुपशोभितम्॥८२॥

नानादैत्येंन्द्रपुत्रांश्च समायांतंमुहुर्मुहुः॥  
नानाशस्त्रास्त्रचतुरं नानाशास्त्रविशारदम्॥८३॥

एवंध्यात्वा भृगुश्रेष्ठं जपन्नन्नात्परिस्रुतम्॥  
मनसा भक्तियुक्तेन स्थापयेत्पश्चिमे दले॥८४॥

सितचंदनवस्त्रैश्च धूपमाल्यानुलेपनैः॥  
धूपैः श्वेतपताकाभिः सक्तुभिः क्षीरसंयुतैः॥८५॥

पूजयेत्परया भक्त्या पुंडरीकाक्षतैरपि॥  
ध्यायेत्सौरिं चतुर्बाहुं शूलहस्तं वरप्रदम्॥८६॥

इन्द्रनीलनिभं श्यामंदिव्य बाणधनुर्धरम्॥  
इन्द्रीवरावरस्थं च सरोजवरसप्रभम्॥८७॥

नीलांबरधरं नीलं पद्ममालोपशोभितम्॥  
घोररूपं महाकायं छायाहृदयनन्दनम्॥८८॥

शन्नोदेवीति मंत्रेण वायव्यां दिशिविन्यसेत्॥  
कृष्णचंदनवस्त्रैश्च कृष्णमाल्यानुलेपनैः॥८९॥

धूपैर्नीलपताकाभिर्बलि भिर्माषमिश्रितैः॥  
धूम्रवर्णं सदाकेतुं गदाहस्तं वरप्रदम्॥९०॥

द्विभुजंभमिकायंचधूम्राक्षंधूम्रवाससम्॥  
केतुंकृण्वन्निति मन्त्रेण ऐशान्यां स्थापयेद्दिवि॥९१॥

धूम्रवर्णैश्च माल्यैश्च धूम्रगंधानुलेपनैः॥  
धूम्रधूम्रपताकाभिर्बलिभिर्माषमिश्रितैः॥९२॥

पूजयेत्परया भक्त्या केतुं सर्वार्थसिद्धिदम्॥  
लोकपालानहं वक्ष्ये सर्वसिद्धिप्रदायकान्॥९३॥

येषु पूजितमात्रेषु नालभ्यं विद्यते क्वचित्॥  
देवराजं ततो ध्यायेत्पुष्पबाणचयप्रभम्॥  
द्विभुजं पतिसंकाशं नीलेन्दीवरलोचनम्॥९४॥

रक्तोत्पलधरं तद्वत्पीतवासः समन्वितम्॥  
चामरहस्तशक्तैश्च कन्यारत्नैश्च शोभितम्॥९५॥

इन्द्राणीं चिंतयेद्वामे उत्पलद्वयधारिणीम्॥  
एवं संपूजयेद्भक्त्या सुरराजं जगत्प्रभुम्॥  
त्रातारमिति मन्त्रेण स्थापयेत्कर्णिकोत्तरे॥९६॥

पूजयेत्परया भक्त्या धूपगंधानुलेपनैः॥  
नानाविधोपहारैश्च पताकाभिर्ध्वजैरपि॥९७॥

बलिक्षीरान्वितं दद्यान्मोदकं सितशर्कराम्॥  
उत्तप्तस्वर्णसंकाशं वीतिहोत्रं चतुर्भुजम्॥९८॥

अर्धचन्द्रसमस्थं च अजवाहनमुत्तमम्॥  
ज्वालावितानसंरक्तं मूर्ध्नि सप्तशिखान्वितम्॥९९॥

वरदं विभयं मालां दक्षेसूत्र कमंडलुम्॥  
त्रिनेत्रं रक्तनयनं जटामुकुटमंडितम्॥१००॥

नानाभरणसंपन्नं सिद्धगन्धर्वसेवितम्॥  
अग्निजिह्वेति मंत्रेण स्नापयेदग्निदिग्दले॥१०१॥

पूजयेद्रक्तपुष्पैश्च रक्तमाल्यानुलेपनैः॥  
धूपै रक्तपताकाभिर्बलिभिः पायसैरपि॥१०२॥

नीलाञ्जनचयप्रख्यं नीलसिंहासनस्थितम्॥  
महामहिषमारूढं दंडपाशधरं विभुम्॥१०३॥

करालवदनं भीमं ज्वालाघूर्णितलोचनम्॥  
घोरदंष्ट्राकरालैश्च किंकराणां गणैर्वृतम्॥  
महिषं चिंतयेद्वामे चित्रगुप्तं च दक्षिणे॥१०४॥

अच्छीयस इति मंत्रेण स्थापयेद्यमदिग्दले॥  
पूजयेत्परया भक्त्या धर्मराजं जगद्गुरुम्॥  
राक्षसेन्द्रं महाकायं कृष्णवर्णं द्विबाहुकम्॥१०५॥

नानाभरणसंपन्नं खड्गहस्तं महाबलम्॥  
वरमुक्ताविमानस्थं घोररूपं जलेश्वरम्॥१०६॥

एष त इति मंत्रेण नैर्ऋत्यां स्थापयेद्दिशि॥  
कृष्णचन्दनवस्त्रैश्च कृष्णमाल्यानुलेपनैः॥१०७॥

धूपैः कृष्णपताकाभिर्बलिभिर्माषमिश्रितैः॥  
शुद्धस्फटिकसंकाशं शंखकुन्देन्दुसप्रभम्॥१०८॥

द्विभुजं पाशहस्तं चसुन्दराङ्गं वरप्रदम्॥  
वरुणस्येति मंत्रेणस्थापयेत्पश्चिमेदले॥१०९॥

सितचन्दनधूपेश्च पताकाभिर्ध्वजैरपि॥११०॥

समीरणं कुंजरवर्णसन्निभं मृगाधिरूढं द्विभुजं द्विनेत्रम्॥  
ध्वजांबरं चापि दधानमेकं नीलांबरं मेघगणैर्वृतं च॥१११॥

नीलचन्दनवस्त्रैश्च नीलमाल्यानुलेपनैः॥  
पूजयेत्परया भक्त्या पताकाभिर्ध्वजैरपि॥११२॥

धूपैर्नीलपताकाभिर्बलिभिः पायसैरपि॥११३॥

ध्यायेद्द्विनेत्रं द्विभुजं धनेशं पीतांबरं वै नरवाहनं च॥  
गदाधरं भक्तवरप्रदं च आवाहयेदुत्तरपद्मपत्रके॥११४॥

गंधचं

दनवस्त्रैश्च पीतमाल्यानुलेपनैः॥११५॥

धूपैः पीतपताकाभिर्बलिभिः पायसैरपि॥११६॥

स्निग्धकर्पूरसंकाशं तुषारकिरणप्रभम्॥  
त्रिशूलतुंबुरधरं तथाभयवरप्रदम्॥११७॥

उत्तुङ्गवृषभारूढं त्रिनेत्रं भस्मभूषितम्॥  
कपालमालिनं तद्वत्खण्डेन्दुकृतशेखरम्॥११८॥

एवं ध्यात्वा महेशानं स्थापयेद्दिशिदिग्दले॥११९॥

पूजयेत्परया भक्त्या भक्ष्यभोज्यैरनेकशः॥१२०॥

सितध्वजपताकैश्चबलिभिः पायसादिभिः॥  
त्वमीशान इति मंत्रेण ऋषिश्छन्दः समीरयन्॥१२१॥

ब्रह्माणं रक्तगौराङ्गं शोण पद्मसमप्रभम्॥  
राजीवलोचनं तद्वत्पद्मगर्भासनप्रभम्॥१२२॥

पद्मासनस्थितं तद्वच्छेतवासं चतुर्भुजम्॥  
चतुर्मुखं सुरश्रेष्ठं मेघगंभीरनिस्वनम्॥१२३॥

राजहंससमायुक्तं विमानवरसंस्थितम्॥  
स्रुचस्रुवौ दक्षिणे च वामेदण्डकमंडलुम्॥१२४॥

कुर्वाणमिव लोकांस्त्रीन्सिद्धगन्धर्व सेवितान्॥  
आज्यस्थालीं तथैवाग्रे कृषींश्च समिधं तथा॥१२५॥

वामपार्श्वेतु सावित्रीं दक्षिणे तु सरस्वतीम्॥  
आब्रह्मन्निति मंत्रेण स्थापयेत्पूर्वदिग्दले॥१२६॥

नानाभक्ष्योपचारैश्च पूजयेद्गंधचन्दनैः॥  
धूपैः श्वेतपताकाभिर्बलिभिश्चाज्यपायसैः॥१२७॥

अनंतं शुक्लवर्णाभं पीतवासं चतुर्भुजम्॥  
शङ्खचक्रगदापद्मधारिणं जगदीश्वरम्॥१२८॥

आधारभूतां जगतां स्वर्णयज्ञोपवीतिनम्॥  
नानाभरणसंपन्नं फणासप्तफणान्वितम्॥१२९॥

ॐनमोस्त्विति मंत्रेण स्थापयेद्वरुणांतरे॥  
पूजयेद्भक्ष्यभोज्यैश्च दीपगन्धानुलेपनैः॥१३०॥

धूपैः श्वेतपताकाभिर्बलिभिश्चैव निर्मितैः॥  
ततो मंडलपूर्वे तु ब्रह्माणं पीतवाससम्॥१३१॥

चतुर्भुजं चतुर्वक्त्रं स्रुवहस्तं वरप्रदम्॥  
बिभ्रतं च श्रुतं तद्वत्तथादंडकमंडलू॥१३२॥

आब्रह्मन्निति मन्त्रेण पूजयेद्गन्धचन्दनैः॥  
दक्षिणेत्र्यंबकं ध्यायेच्छूलखट्वाङ्गधारिणम्॥१३३॥

वरदं तमुरुधरं नागयज्ञोपवीतिनम्॥  
निबद्धजूटचन्द्रार्धं शुद्धस्फटिकसन्निभम्॥१३४॥

कपालमालिनं देवं भुजंगाभरणान्वितम्॥  
त्रिनेत्रं कुन्दसंकाशं भूतप्रेतगणैर्वृतम्॥१३५॥

त्र्यंबकं चेति मंत्रेण पूजयेन्मधुपायसैः॥  
अतसीपुष्पसंकाशं हारकेयूरभूषितम्॥१३६॥

नानाभरणसंपन्नं पीतवासं चतुर्भुजम्॥  
दक्षिणे च गदाचक्रं वामे शङ्खं सपद्मकम्॥१३७॥

श्रियादक्षिणतो वामे सरस्वत्या समन्वितम्॥  
ताद्वेष्णोरितिमंत्रेण स्थापयेत्पश्चिमे ततः॥१३८॥

पूजयेद्गन्धपुष्पाद्यैः पायसेन घृतेन च॥  
गणेशं तु चतुर्बाहुं व्यालयज्ञोपवीतिनम्॥१३९॥

गजेन्द्रवदनं देवं श्वेतवासं चतुर्भुजम्॥  
पर्शुंलगुडं तथा वामेदक्षिणे दंडमुत्पलम्॥१४०॥

मूषकस्थं महाकायं शङ्खकुन्देन्दुसप्रभम्॥  
युक्तं वु

द्धि कुबुद्धिभ्यामेकदन्तं भयापहम्॥१४१॥

नानाभरणसंपन्नं सवविपद्विनाशनम्॥  
गणानान्त्वितिमन्त्रेण विन्यसेदुत्तरे ध्रुवम्॥१४२॥

उत्तप्तजांबूनदहेमसन्निभां लक्ष्मीं सरोजासनसंस्थितां शुभाम्॥  
वामेसरोजं दधतीं तथैव हस्ते च दक्षेधृतचामरां च॥१४३॥

श्रीश्चतेति च मन्त्रेण ऐशान्यां मंडलाद्बहिः॥  
स्थापयेत्पूजयेद्भक्त्या सितचन्दन पंकजैः॥१४४॥

मोदकं परमान्नं च यवक्षीरं निवेदयेत्॥१४५॥

ततो देवीमंबिकां दिव्यरूपां ब्रह्मेंद्राद्यैः स्तूयमानां त्रिनेत्राम्॥  
सिंहेशस्थां तप्तजांबूनदाभां चंद्रार्द्धेनाबद्धमौलिं जटाभिः॥१४६॥

दिव्यैर्वस्त्रैर्बाहुभिः साग्रलंबैर्दिव्यैर्वस्त्रैर्भूषणैः स्वैरुपेताम्॥  
ब्रह्मेन्द्राद्यैर्दुर्जयां माहिषास्यं तीक्ष्णैरस्त्रैर्दानवं मर्दयंतीम्॥१४७॥

शूलंवतीक्ष्णवाणं च शक्तिं खङ्गं तीक्ष्णं बिभ्रतीं दक्षिणेन॥  
चापं पाशं खेटकं चांकुशं च घंटां वामेबिभ्रतीं वा कुठारम्॥१४८॥

शिरश्छेदादर्धजातं कवंधंखङ्गं तीक्ष्णं बिभ्रतीं दैत्यराजम्॥  
नागैःपाशैर्वेष्टयित्वा समंताच्छूलेनैनं निघ्नतीं देहमध्ये॥१४९॥

सेन्द्रैर्देवैः स्तूयमानां सुवेणीं गंधर्वाद्यैः सिद्धसंघैश्च सेव्याम्॥  
नानावस्त्रैर्भूषणैर्दीप्यमानां ध्यायेद्देवीमं बिकामुज्ज्वलंतीम्॥१५०॥

वस्त्रैर्माल्यैर्यक्षधूपैर्वितानैभक्ष्यैर्भोज्यैर्मोदकैःपायसैश्च॥  
मांसैः पिष्टैश्छागलाढ्यैरशेषैः पूज्यादेवीचंडिकाभीष्टदा च॥१५१॥

श्यामां च पृथिवीं ध्यायेत्पङ्कजद्व्यधारिणीम्॥१५२॥

मंडूकस्थांद्विभुजां स्योनापृथिवीति चार्चयेत्॥  
नैर्ऋत्यां विश्वकर्माणं द्विभुजं टंकधारिणम्॥१५३॥

उत्पलं दक्षिणेहस्ते पद्मस्थं पीतवाससम्॥  
एवंध्यात्वा ततो ब्रह्मन्निति मंत्रेण पूजयेत्॥१५४॥

स्वस्थां सरस्वतीं ध्यायेद्वरदाभयदायिनीम्॥  
पीतवस्त्रां सुमुकुटां देवगन्धर्वसेविताम्॥१५५॥

यामधा इति मंत्रेण पूजयेत्सितचन्दनैः॥  
बलिंश्वेतचरुं दद्यात्कृसरं यावकं तथा॥१५६॥

स्थापयेद्वामदिग्भागे कुंदपुष्पैः प्रपूजयेत्॥  
पूर्वादिद्वारदेशे तु पूजयेच्च मरुद्गणैः॥१५७॥

अग्न्यादिषु च कोणेषु बहिर्भूतान्समाचरेत्॥  
पिशाचाराक्षसा भूता वेतालकपिजातयः॥१५८॥

निर्णासाश्चैव ते सर्वेरौद्रा विकृतरूपिणः॥  
ततोमंडलमध्ये तु वारुणं पूर्ववर्त्मना॥१५९॥

पूरयेत्कलशे तत्र सुवर्णादिविनिर्मितम्॥  
कूर्मं कूर्माकृतिं कुर्याच्छुद्धद्वस्वर्णेन सत्तमाः॥१६०॥

बृहत्पर्वप्रमाणेन राजतस्य च दुर्ल्लभम्॥  
पादंपादेन मानेन अंगुलं परिमंडलम्॥१६१॥

प्रौष्टीमत्स्यं तथा कुर्यात्कुलीरं ताम्रनिर्मितम्॥  
तेनैकस्य विनिर्माणं द्व्यंगुलायामविस्तृतम्॥१६२॥

तथामानेन मंडूकं तांभूमिं सुनिसत्तमाः॥  
शिशुमारं च यत्सम्यक्तोल

कद्वयनिर्मितम्॥१६३॥

अंगुलत्रयदीर्घेण यस्य तस्याकृतिर्भवेत्॥  
सितचंदनवस्त्रैश्च पूजनीयासमंततः॥१६४॥

यावकांश्च विशेषेण बहुमंत्रविशारदान्॥  
बह्वृचौ पूर्वमत्स्यार्थे दक्षिणे तु यजुर्विदौ॥१६५॥

सासनौपश्चिमे नाथउत्तरेथर्वणौ स्मृतौ॥  
जयध्वमिति तान्ब्रूयाद्धोतृकान्पुनरेव हि॥१६६॥

स्थापयित्वा पृथक्सूत्रेसर्पं च मातरुद्दीपमेव च॥  
पञ्चाङ्गं शिवसूक्तं च यथाविष्णोर्हरस्य च॥१६७॥

जयाग्रतः पुरुषसूक्तमद्भ्यः संभूतमेव च॥  
आशुः शिशानमारभ्य वयं मोषांगरुद्रके॥१६८॥

यज्जाग्रतश्चाग्नेश्च विष्णोरराटमेव च॥  
समस्ताध्यायरुद्रेण शतरुद्राख्यमीरितम्॥१६९॥

पञ्चाङ्गरुद्रस्य पुष्पदंत ऋषिर्गायत्री छंदोवेदाहमेतद्बीजम्॥  
श्रीश्च ते इति शक्तिर्नमस्ते रुद्र इति नायकः॥१७०॥

परमरुद्रो देवता परमस्तुतौ विनियोगः॥१७१॥  
सप्तांगरुद्रस्य पुष्पदंतऋषिः पंक्तिश्छन्द  
स्त्र्यंबकमिति अङ्गुष्ठाभ्यां नमः॥१७२॥

त्रिपादूर्ध्वमिति तर्जनीभ्यां स्वाहा॥१७३॥

वेदाहमिति मध्यमाभ्यां वषट्॥  
अमीषां चित्रमिति मध्यमाभ्यां हूम्॥१७४॥

यवागूंसोम इति कनिष्ठिकाभ्यां वौषट्॥  
परितो धेनुमेति करतलकरपृष्ठयोः॥१७५॥

श्रीश्च ते इति अस्त्रायफडिति॥  
चतुर्दिक्षु छोटिकादानम्॥१७६॥

यज्जाग्रत इति हृदयायनमः॥  
सहस्रशीर्षेतिशिरसे स्वाहा॥१७७॥

अद्भ्यः संभूत इति शिखायैवषट्॥  
आशुः शिशानइतिकवचाभ्यां हूं॥  
नमस्ते रुद्रइति रेखाभ्यां वौषट्॥१७८॥

रूढंब्रह्मन्नितिअस्त्रायफट्॥सर्वांगेषु॥  
होमेप्रवर्तमाने तु सुक्तानन्यांश्च वैजपेत्॥१७९॥

प्रजपेद्वारणं सूक्तं तथा च पालसूक्तकम्॥  
रात्रिसूक्तं च रौद्रं च पावमानं समुज्ज्वलम्॥१८०॥

जपेच्च पौरुषं सूक्तं सर्वतोवरतं पृथक्॥  
शाक्तं रौद्रं च सौम्यं च कूष्माण्डं जातवेदसम्॥१८१॥

सौरसूक्तं च यजतोदक्षिणेन यजुर्विदः॥  
वैराजं पौरुषं सूक्तं सौवर्णं रुद्रसंहितम्॥१८२॥

शैशवं पञ्चनिरयं गायत्रं ज्येष्ठसाम च॥  
वामदेव्यं बृहत्सामतथा चैव रथंतरम्॥१८३॥

गोव्रतं च विकर्णं च रक्षोघ्नं पावनं स्मृतम्॥  
गायंतं ब्राह्मणाये च पूर्वादिद्वारदेशतः॥१८४॥

अन्नात्परिस्रुत इति पंचपूर्वं सौरसूक्तकम्॥  
रुद्राध्यायं च पञ्चाङ्गं रौद्र इत्यभिधीयते॥१८५॥

आप्यायस्वेति च चतुः सौम्यं सूक्तं प्रचक्षते॥  
ईशावेत्यादि स्वांगं च कौष्मांडं दशमं स्मृतम्॥१८६॥

अग्रेबृहन्निति नवसूक्तं वै जातवेदसम्॥  
षोडशं तु विभ्राङ्बृहत्सौरं सूक्तं प्रकीर्तितम्॥१८७॥

सौरसूक्तं ध्रुवोसीति इषवोमंगलं स्मृतम्॥  
रात्रिसूक्तं हियज्वाग्ने रक्षोघ्नं शैवसूक्तकम्॥१८८॥

गणानान्त्वेतिपञ्च आपोहिष्ठेति च त्रयम्॥  
पवमानं तु तद्विद्धिपावमानं तु षोडश॥१८९॥

समस्तं देवयागेषु तद्रात्रौ तु तदूर्ध्वकम्॥  
तदद्धार्द्धं च आरामे कूपेत्वेकऋचं जपेत्॥१९०॥

स्वगृह्योक्तविधानेन प्रतिकुण्डेषु होमयेत्॥  
संस्कुर्यादीक्षणाद्यैश्च संपूज्य च परस्परम्॥१९१॥

प्रज्वाल्याग्निं च विधिवद्धोमं कुर्यादनंतरम्॥  
वागीश्वरं समभ्यर्च्य वागीश्वर्या समन्वितम्॥१९२॥

यस्यदेवस्य योयागः प्रतिष्ठायस्यकस्यचित्॥  
प्रागेवतस्य जुहुयात्सहस्रं च शतंतथा॥१९३॥

तिलाज्यैः पायसैर्वाथ पत्रपुष्पाक्षतेन च॥  
ग्रहेभ्यो विधिवत्सर्वं तथेन्द्रायेश्वराय च॥१९४॥

मरुद्भ्यो लोकपालेभ्यो विधिवद्विश्वकर्मणे॥  
ऊर्जेन समिधा कुर्यादष्टाष्टौ स्वगृहेष्वपि॥१९९॥

इन्द्रेश्वरमरुतानां तिलाज्येन घृतेन वा॥  
एकैकामाहुतिं दद्यात्स्वैः स्वैर्मंत्रैर्यथाक्रमात्॥१९६॥

दिगीशानां च प्रत्येकमष्टाष्टौ च विशेषतः॥  
विश्वकर्मन्निति मंत्रेण कृत्वा आज्याहुतित्रयम्॥१ं९७॥

समित्त्रयं पलाशस्य अथवाश्वत्थसंभवम्॥  
एकैकामाहुतिं दद्यादाज्येन च विशेषतः॥१९८॥

शिवं प्रजापतिं विष्णुं दुर्गां च कमलामपि॥  
सरस्वतीं च विधिवत्पृथिव्या इति पावकैः॥१९९॥

भूतेभ्योप्याहुतिं दद्यादेवं मासद्वयं क्रमात्॥  
अन्येषांं मधुराक्तेन तिललाजैर्यथाक्रमम्॥२००॥

विष्णुं चैवं तु वायव्येदुर्गायाश्च तथोत्तरे॥  
कमलायाश्च ऐशाने ईशानस्य सभूतकम्॥२०१॥

एककुंडे तु एकस्मिन्होमं कुर्याद्यथाविधि॥  
पक्षेवैपंचकुंडे तु पूर्वादीनां क्रमेण तु॥२०२॥

एककुंडे ग्रहान्कृत्वा कृत्वाबलभिदा सह॥  
दक्षिणे क्रमतश्चैवं लोकेशं च ॥२०३॥

पश्चिमे यस्ययागस्य दुर्गायाश्चोत्तरे दिशि॥  
ईशाने भूतयक्ष्मा च जुहुयाद्देशिकोत्तमः॥२०४॥

विष्ण्वादिदेवतानां च अग्रकुंडे विधीयते॥  
प्रथमे दिवसे कुर्याद्देवतानां च स्थापनम्॥  
द्वितीये पूजनं कुर्याद्धोमं कुर्याद्यथाविधि॥२०५॥

बलिदानं तृतीये तु चतुर्थीकं चतुर्थके॥  
नीराजनं पंचमे तु पञ्चाहसाध्यको विधिः॥  
त्र्यहसाध्ये तृतीये तु नवाहेत्वथ पंचमे॥२०६॥

प्राङ्मुखो दङ्मुखो वापिऐशान्यादिक्रमेण तु॥  
प्रादक्षिण्येन यज्ञं तु मंत्रैः परिसमूहनम्॥  
मंत्रपूर्वं साग्निकानां निरग्नेस्तुष्टिकेन तु॥२०७॥

त्रिकुशेन महायागे विवाहादौ द्विपत्रकम्॥  
वैश्वदेवेत्वेकपत्रमिति साधारणो विधिः॥  
दिग्विदिक्षु परिस्तीर्य महायागेषु सर्वदा॥२०८॥

दिक्षुमात्रं नित्यके च विश्वदेवे तथैव च॥  
अकृत्वा चैव नित्यं च वृथानैमित्तिकं हियत्॥२०९॥

तस्मात्फलाद्यैरपि तत्कृत्वा नैमित्तिकं चरेत्॥

प्रायश्चित्तै वैश्वदेवे सायंप्रातः प्रतीषु च॥२१॥

मारणोच्चारहोमेषु तथासंकल्पिताकृती॥  
प्रत्यवायकुले क्वापि तत्र नित्याकृतिं विना॥२११॥

शतार्द्धं जुहुयाद्यत्र तत्रनित्यं विवर्जयेत्॥  
तूर्यहोमं ततः कृत्वातूष्णीमेव जितेन्द्रियः॥२१२॥

प्रजपेदिन्द्रमग्निंवसोमायच यथाक्रमम्॥  
ततस्तु समिधाहोमं व्याहृतिस्तदनंतरम्॥२१३॥

भूर्भुवःस्वाहेति तथात्वन्न इत्यादिपंचकम्॥  
अंते स्विष्टकृतं दद्याद्विधानं तस्यभोःशृणु॥२१४॥

घृतादुतीस्विष्टकृच्च द्विजसंस्कारकर्मसु॥  
घृतैः स्विष्टकृतं दद्याद्यागादौ परिवर्जयेत्॥२१५॥

सर्वोषध्युदकस्नानं करिदंतोत्थमुष्णया॥  
रथ्यावल्मीकगोष्ठस्य तथाश्वस्य सुरस्यच॥२१६॥

त्रिगंधं च त्रिशीतं च कुशमूलस्य मृत्तिका॥  
निक्षिपेत्स्नानकुंभेषु आचार्यादींस्तु स्थापयेत्॥२१७॥

यजमानः पुरः कृत्वादंतकाष्ठपुरः सरम्॥  
रात्रौ च भक्ष्यभोज्याद्यैः परितोष्ययवाक्षतम्॥२१८॥

कृत्वा यथोक्तकालेन पूजयेत्तैलधारया॥  
ततः प्रभातेविमलेस्नानं कुर्याद्यथा विधि॥२१९॥

स्नानमाब्दैवतैर्मंत्रैः सूक्तेन पुरुषेण तु॥  
वारुणेन च सूक्तेन सुरास्त्वादि यथाक्रमम्॥२२०॥

सुरास्त्वामभिषिंचंतु ब्रह्मविष्णुमहेश्वराः॥  
वासुदेवोजगन्नाथस्तथासंकर्षणः प्रभुः॥२२१॥

आखंडलोग्निर्भगवान्यमो वै निर्ऋतिस्तथा॥  
वरुणः पवनश्चैव धनाध्यक्षस्तथा शिवः॥२२२॥

ब्रह्मणा सहितः शेषोदिक्पालाः पांतुतेसदा॥  
कीर्तिर्लक्ष्मीर्धृतिर्मेधापुष्टिः श्रद्धाक्रियामतिः॥२२३॥

बुद्धिर्लज्जावपुः शांतिस्तुष्टिः कांतिश्चमातरः॥  
एतास्त्वामभिषिंचंतु देवपत्न्यः समाहिताः॥२२४॥

आदित्यश्चंद्रमा भौमो बुधजीवसितार्कजाः॥  
ग्रहास्त्वामभिषिंचंतुराहुः केतुश्च तर्पिताः॥२२५॥

देवदानवगंधर्वा यक्षराक्षसपन्नगाः॥  
ऋषयोमननोवोदेवा देवमातर एव च॥२२६॥

देवपत्न्योद्रुमा नागादैत्याश्चाप्सरसां गणाः॥  
अस्त्राणि सर्वशस्त्राणि राजानो वाहनानि च॥२२७॥

औषधानि च रत्नानि कालस्यावयवाश्चये॥  
सरितः सागराः शैलास्तीर्थानि जलदानदाः॥२२८॥

एतेत्वामभिषिंचंतु सर्वकामार्थसिद्धये॥  
स्नानंसमाप्य विधिवत्स्वगणेनानुलेपयेत्॥२२९॥

गवामष्टोत्तरशतं तदर्धं चाथविंशतिः॥  
आचार्यायाभिरूपाय प्रदद्यादभिपूजयन्॥२३०॥

ततः प्रभाते विमले जले समवतारयेत्॥  
शुद्धां च कपिलां दोग्ध्रीं घंटाचामरवर्जिताम्॥२३१॥

सामगाय ततो दद्यात्सुवर्णं दक्षिणान्वितम्॥  
यूपमादाय संस्थाप्य स्नापयेद्वारुणं जपन्॥२३२॥

अच्छेवतेन मंत्रेण गायत्र्या तदनंतरम्॥  
रोचनां च

त्रिरत्नेन तथा कुंभोदकेन च॥२३३॥

पर्वताग्रमृदा तोयनागवल्मीकमेव च॥  
गजदंतमृदा चैव कूलमूलमृदातदा॥२३४॥

पुष्पोदकेन संख्येन तथा रत्नोदकेन च॥  
दध्यक्षतेन दुग्धेन घटेन शतधारया॥२३५॥

सुगंधेनत्रिशीतेन विलिप्य च समाहितः॥  
दापयेत्कांस्यमूलं चदद्याल्लोहमयं च वा॥२३६॥

माल्यवस्त्रै रलंकृत्य पूजयेद्गन्धचन्दनैः॥  
ईशावा इति मंत्रेण दद्यात्पुष्पाञ्जलित्रयम्॥२३७॥

पुनस्त्वादिति मंत्रेण पुनः पुष्पं समुत्सृजेत्॥  
प्रादेशमात्रंविस्तारं मध्येवृत्तं षडंगुले॥२३८॥

कांस्यचक्रस्य मानं तु ऊर्ध्वं यद्द्वादशांगुलम्॥  
तदूर्ध्वे विलिखेच्छूलं चतुरंगुलमानतः॥२३९॥

अंगुष्ठहीने लोहस्य तत्र शूलं न कारयेत्॥  
ततो मंगलपूर्वे तु द्विजातीनां मतेन च॥२४०॥

समुत्सृजेच्च प्रासादं तडागं च विशेषतः॥  
चतुर्दर्भंगृहीत्वा तु ईशानाभिमुखेन तु॥२४१॥

समुत्सृजेत्ततः पश्चाद्वाक्यमेतदुदीरयेत्॥२४२॥

ओमित्यादिश्रीकृष्णद्वैपायनाभिधानवेदव्यासप्रणीत-  
भविष्यपुराणोक्तफलप्राप्तिकामश्चतुष्कोणाद्यवच्छिन्न-मत्कारितपुष्करिणीजनमेतदूर्जितंगंधपुष्पाद्यर्चितंवरुण-  
दैवतंसर्वसत्वेभ्यःस्नानावगाहनार्थमहमुत्सृजे॥२४३॥

ततो वरुणमूक्तेन वरुणं नागसंयुतम्॥  
मकरं कच्छपं चैव तोयेषु परिनिक्षिपेत्॥२४४॥

पूजयेद्वरुणं देवमर्ध्यं दद्याद्विशेषतः॥  
तेनोदकेन संस्नाप्य गजदंतोत्थमृत्तिका॥२४५॥

श्वेताश्वसुरसंभूतं श्रीश्चतेति च संजपन्॥  
आप्यायस्वेति मंत्रेण मृदं चतुष्पथोद्भवाम्॥२४६॥

तद्विष्णोरिति मंत्रेण कुशमूलेन स्थापयेत्॥  
तीर्थतोयेन गंधेन तथा पञ्चामृतेन च॥२४७॥

गायत्र्यास्नापयेद्देवं रत्नतोयेन साधकः॥  
आप्यायस्वेति मंत्रेण क्षीरेण तदनंतरम्॥२४८॥

दधिक्राव्णेति दध्नाचमधुवातेति वै मधु॥  
सरस्वत्यांतेति जातिपुष्पतोयेन स्नापयेत्॥२४९॥

वरुणोत्तमिति मंत्रस्य नारायणऋषिः गायत्री  
छंदो वरुणो देवता वरुणप्रीतये विनियोगः॥२५०॥

श्रीश्च ते इति मंत्रस्य कर्दम ऋषिः पंक्तिश्छंदः  
सरितादेवता अश्वखुरमृदा स्नाने विनियोगः॥२५१॥

आप्यायस्वेति मंत्रस्य पर्वतऋषिः उष्णिक्छन्दः  
सरस्वती देवता वरुणप्रीतये चतुष्पथमृदा स्नानेविनियोगः॥२५२॥

तद्विष्णोरिति मंत्रस्य मैनाक ऋषिस्त्रिष्टुप्छन्दः  
सरस्वतीदेवता वरुणप्रीतये कुशमृदास्नाने विनियोगः॥२५३॥

कयानेति मंत्रस्य वसिष्ठऋषिरनुष्टुप्छन्दः  
सोमोदेवतावरुणप्रीतये नागगंधस्नाने विनियोगः॥२५४॥

तेजोसीति मंत्रस्य गर्गऋषिस्त्रिष्टुप्छन्दः  
वासवो देवता वरुणप्रीतये विनि

योगः॥२५५॥

सरस्वत्यै भैषज्येनेति मंत्रस्य वामदेव ऋषिः  
पंक्तिश्छंदो विष्णुर्देवता वरुणप्रीतये विनियोगः॥२५६॥

पुष्पोदकस्नाने अग्न आयाहीतिमंत्रस्य जनार्दन ऋषिः  
जगतीच्छन्द ऐन्द्री देवता वरुणप्रीतये विनियोगः॥२५७॥

प्रक्षिपेत्पञ्च व्रीहींश्च इयञ्चेति च संपठन्॥  
पश्चान्नीराजनं कुर्यात्पञ्चघोषपुरः सरम्॥२५८॥

शिरीषपुष्पसंभूतं दर्पणं कांस्यसंभवम्॥  
गोपीचन्दनसंभूतं गंगामृत्तिकयाथ वा॥२५९॥

कृष्णागौर्गोमयं वापि स्वस्तिकं शंखमेव च॥  
कारयेत्पदकं वापि यवगोधूमकस्य वा॥२६०॥

उत्पन्नस्वर्गसंभूतं कलशं माषसंभवम्॥  
श्रीरसंपुष्पसंभूतं दर्पणं कांस्यसंभवम्॥२६१॥

नन्द्यावर्ते मलयजे ततो निर्मलयेत्सुधीः॥  
एकैकं प्रतिमंत्रेण प्रत्येकं तु जलोपरि॥२६२॥

ध्रुवप्रतिकृतैर्मंत्रैरष्टभिश्च यथाक्रमम्॥  
पूर्वाक्षतं माषभक्तबलिं दद्याद्विधानतः॥२६३॥

ततोनारायणसूक्तेन देवं नारायणं व्रजेत्॥  
अन्येषां चैव देवानां प्रदद्यात्त्रिंशतं बलिम्॥२६४॥

तत आचमनीयं च वस्त्रयुग्मं निवेदयेत्॥  
वक्ष्यमाणेन मंत्रेण क्रमेणापि विधानतः॥२६५॥

पृथक्पृथक्ततो दद्यात्तावत्येनापिभो द्विजाः॥  
देवसूत्रसमायुक्ते यज्ञसूत्रसमन्विते॥२६६॥

सर्ववर्णप्रभेदेन वासांसिप्रति गृह्यताम्॥  
शरीरं तेनजानामि चेष्टानैव च नैव च॥२६७॥

मया निवेदितान्गन्धान्प्रगृह्य च विलिप्यताम्॥  
अष्टोत्तरशतान्दीपान्परितः स्थापयेत्क्रमात्॥२६८॥

तदर्धं वा पञ्चविंशं मंत्रेण प्रयजेत्सुधीः॥  
त्वं सूर्यचन्द्रज्योतींषि विषादस्त्वं तथैव च॥२६९॥

त्वमेव सर्वज्योतींषि दीपोयं प्रतिगृह्यताम्॥  
प्रदक्षिणं ततः कुर्यात्पञ्चधा सप्तधाथ वा॥२७०॥

वक्ष्यमाणेन मंत्रेण दद्याद्धूपं दशांगकम्॥  
वनस्पतिरसो दिव्योगंधाढ्यः सुरभिः शुचिः॥२७१॥

मया निवेदितो भक्त्या धूपोऽयं प्रतिगृह्यताम्॥  
अलंकारं च गंधं च पीतवस्त्रं तथैव च॥२७२॥

दूर्वाक्षते च माल्यं च युक्तं पुष्पेण पूजयेत्॥  
दद्यात्पञ्चाञ्जलिं पश्चाद्विष्णुसूक्तं पुनर्जपेत्॥२७३॥

ततः सुशोभनेस्नाने मह्यंनिर्माय देशिकः॥  
वरुणं विन्यसेत्तत्र तथा पुष्करिणोमपि॥२७४॥

विवाहोक्तेन विधिना कुर्यान्निर्मंछनादिकम्॥  
गंधपुष्पं ततोदद्याद्गां च दद्यात्सदक्षिणाम्॥२७५॥

चामरं व्यजनं छत्रं कांस्यलोहं तथैव च॥  
कुर्यात्पुष्करिणीं रम्यां राजतीं च त्रिपादिकाम्॥२७६॥

चतुष्कोणां च सुषमाद्व्यङ्गुष्ठपरिमंडलाम्॥  
सुवर्णप्रतिमां कुर्याद्भालेनैकेन भो द्विजाः॥२७७॥

अथवा स्वर्णपत्रे च कुंकुमेन तलेलिखेत्॥  
बाणशक्तिप्रमाणेन स्वर्णपत्रं तु द्व्यंगुलम्॥२७८॥

कारयेच्चतुरस्रं च पीठोपरिन्यसेद्बुधः॥  
नीराजनांते

विप्रेंद्राः संस्मरेदमृतं तरेत्॥२७९॥

अशक्तेन तथैवैकाकाष्ठे वा पिप्पलच्छदे॥  
ताम्रपट्टे लिखेद्वापि अलक्तेन यथाविधि॥२८०॥

प्राणप्रतिष्ठां कुर्यात्तुवरुणाय निवेदयेत्॥  
महंतुवत्सरं कुर्याद्वैदघोषपुरःसरम्॥२८१॥

अशोकं खदिरं शालमश्वत्थं बिल्वकं तथा॥  
धात्री कुरुबकंचैव बहुलं नागकेसरम्॥२८२॥

एषामेव काष्ठयूपं यजमानप्रमाणकम्॥  
समादाय च संस्थाप्यवस्त्राद्यैः प्रतिगृह्य च॥२८३॥

यूपंरक्षेति मंत्रेण खनित्वा च प्रदापयेत्॥  
स्थिरोभवेति मन्त्रेण हस्तं दत्वा पठेत्ततः॥२८४॥

तडागस्य तथैशान्यां तथा प्रासादकस्य च॥  
प्रापयेद्दक्षिणे भागे आवासस्य च मध्यके॥२८५॥

नौकांगत्वाततः पश्चाद्यूपमादाय वाग्यतः॥  
मध्यदेशे तडागस्य समुल्लंघ्य तथोत्तरम्॥२८६॥

गंतव्यं प्रकल्प्य तत्रैव आप्यायस्वेति वै ऋचा॥  
शिलायां होमयेत्तत्र हुनेन्नौकाहुतित्रयम्॥२८७॥

अंगदाय स्वाहेति भौमाय नम इत्यतः॥  
लाजाशक्तौ दधिमधौ वासने प्रतिहोमयेत्॥२८८॥

कूर्माय नम इत्युक्त्वा पृथिव्यै नम इत्युत॥  
स्वाहेत्यनंतमंत्रेण दद्यादर्घ्यमनंतरम्॥२८९॥

पञ्चरत्नेन गन्धेन शंखेनार्घ्यं प्रदापयेत्॥  
चतुरस्रं समाकीर्णं चतुर्दिक्ष्वधृतैर्जनैः॥२९०॥

कल्पयेद्रापयेत्तत्र हस्तं दत्वा पठेदिदम्॥  
स्थिरो भवेति मंत्रेण गंधपुष्पैः प्रपूजयेत्॥२९१॥

चक्रंसदर्पणं दद्यान्नागदंडशिरो गतः॥  
विद्युदत्र च कर्तारं ग्रहदुखहरिप्रियम्॥२९२॥

एवंचक्रं पूजयित्वाशूलं नागांश्च पूजयेत्॥  
उच्चैर्ध्वजं ततः कृत्वाननागेति च संपठेत्॥२९३॥

गायत्रेस्वेति मंत्रेण पठेद्वारद्वयं ततः॥  
दिक्पालेभ्यो बलिं दद्यान्माषभक्तं गुडौदनम्॥२९४॥

रक्तपुष्पान्वितं कृत्वा प्रणिपत्य प्रसादयेत्॥  
सहस्रं वा धनं दद्याद्ब्राह्मणाय कुटुंबिने॥२९५॥

ततो भोज्यं च सर्पिष्ट्वं सहिरण्यं यथाविधि॥  
इक्षुस्वस्तीतिकां दद्याज्जले मातॄश्च पूजयेत्॥२९६॥

मंथरांवशुतांकांतां राक्षसीं च पिशाचिकाम्॥  
नागिन्योनागपुत्रांश्च मध्ये संपूजयेत्ततः॥२९७॥

पूर्णांते च पृथग्द्याल्लाजाद्यैर्गुडमिश्रितैः॥  
इन्द्रोबलवती स्वाहा यशोबलवतामपि॥२९८॥

बृहत्पक्षाविशेषोयं मध्यमे च कनीयके॥  
बृहस्पते च इंद्राय तवदेवलतामिति॥२९९॥

स्वाहेति जुहुयात्पश्चात्प्रणीतां चालयेत्ततः॥  
कनिष्ठपक्षे प्रासादे तथा चैव जलाशये॥३००॥

मन्दरेतोरणस्यैव विष्वक्सेनं प्रकल्पयेत्॥  
आरामे च तथा सेतौविशेषः पञ्चमोद्विजाः॥३०१॥

पूजांतरेणयः कस्य जपेन्मन्त्रसहस्रकम्॥  
स्तुतिं समाप्य विधिवदिमं मंत्रमुदाहरेत्॥३०२॥

सर्वसत्वेभ्य उच्छिष्टमपि तज्जलमुद्धृतम्॥

इति पठित्वापुष्करिणीजलं हस्तेगृहीत्वा जलेक्षिपेत्॥३०३॥

ततो जलमातृभ्यो नमइति जलमातॄःप्रपूजयेत्॥  
त्रैलोक्येयानि स्थानानि स्थावराणि चराणि च॥३०४॥

तेषामाप्यायनायैतज्जलमुत्सृज्यते मया॥  
मात्रे तु कृतमेतत्ते जगदानंदकारकः॥३०५॥

शिवाय सर्वभूतानां यत्सपाहि जलाशयम्॥  
पिबंतोह्यवगाहंतः सुखिनः सर्वजंतवः॥३०६॥

जलं विश्वायकाराय कृतमेतन्मया सदा॥  
कीर्तिस्तिष्ठतु मे देवाश्चिराय धरणीधर॥३०७॥

त्वत्प्रसादान्महाभाग नागराज नमोऽस्तुते॥  
येऽत्रकेचिद्विपद्यंते स्वकर्मफलभोजनाः॥३०८॥

तेषां दोषैर्न लिप्येहं स्वंस्वं गममवाप्नुयात्॥  
नारायणो जगत्प्राणः सर्वकामप्रदायकः॥३०९॥

आपेया मातरः संतुजगतां वृक्षयोनयः॥  
अपांपते रसायात्र यादसामीश्वर प्रभो॥३१०॥

वरुणास्यासने कीर्तिं सनातन नमोस्तुते॥  
तप्तोऽयं निधिवद्दद्यादक्षिणार्थं द्विजन्मने॥३११॥

सुवर्णं रजतं दद्यादनड्वाहं पयस्विनीम्॥  
दद्याद्धेनुद्वयं पश्चात्कुर्याद्ब्राह्मणतर्पणम्॥३१२॥

वह्निपूजां पुरस्कृत्य मन्त्रेण प्राशयेत्ततः॥  
पितॄणां दापयेदर्घ्यं ततोदेवं प्रसादयेत्॥३१३॥

बिंबमुद्रां पद्ममुद्रां नागमुद्रां प्रदर्शयेत्॥  
वैश्वानरा इति ऋचा पूजां कृत्वा विवर्जयेत्॥३१४॥

यस्ते प्राणाञ्जपन्पश्चात्प्रकुर्यादथ चन्दनम्॥  
प्रदक्षिणं ततः पश्चात्तडागस्यशृणु द्विजाः॥३१५॥

ब्राह्मणान्पुरतः कृत्वा वेदघोषं समुच्चरन्॥  
महामङ्गलपूर्वेण प्रविशेद्भवनं सुधीः॥३१६॥

ततोगृहार्चनं कुर्याद्ब्राह्मणानथ भोजनम्॥  
दीनानां कृपणानां च सवित्रेर्घ्यं निवेदयेत्॥३१७॥

 इति श्रीभविष्ये महापुराणे मध्यमपर्वणि द्वितीयभागे विंशोऽध्यायः॥२०॥छ॥

सूतउवाच॥॥

सप्ताग्निष्टोमको नाम ह्युत्तमः कथितोविधिः॥  
मध्यमे मध्यमफलं कनिष्ठे तु कनिष्टकम्॥१॥

अधुनामध्यमं वक्ष्येविधिं शास्त्रानुसारतः॥  
यथाविभवयोगेन यत्कर्तव्यं नरेण वै॥२॥

सद्योधिवासकल्पेन यूपादीन्विधिवास्य च॥  
पूर्वस्मिन्नेव दिवसे दैवज्ञकथिते शुभे॥३॥

मुहूर्तेकलशं स्थाप्य संगृह्य गणनायकम्॥  
स्थापयेत्प्रथमं युपमापोहिष्ठेतिमंत्रकैः॥४॥

शन्नोदेव्यास्ततः पश्चाद्गन्धद्वारेति गंधकम्॥  
श्रीसूक्तेन ततो दद्यात्पुष्पं दूर्वाक्षतं ततः॥५॥

काण्डादिति च मंत्रेण ततो धूपं निवेदयेत्॥  
ये गृह्णामीति च ऋचापूजायां स्थापयेत्ततः॥६॥

विवाहविधिना सर्वं कार्यं चैवाधिवासनम्॥७॥

सर्वमेव प्रयुंजीत तडागादिषु पंडितः॥  
अधिवास्य तडागादीनाचार्यादींश्च सर्वशः॥८॥

संगृह्य गंधपुष्पाद्यैर्धूपैर्दीपैः सुशोभनैः॥  
ततः प्रभातेसम

ये नित्यं निर्वर्त्य शास्त्रतः॥९॥

वृद्धिश्राद्धं ततः कुर्यान्मातृपूजापुरःसरम्॥  
अलंकृत्य यथाशक्ति आचार्यादींश्चरेद्बुधः॥१०॥

शृणुयात्पश्चिमे भागेमंडपस्य समपितः॥  
मध्येदेशे समुद्भूतं यज्ञपात्रं प्रशस्यते॥११॥

अथवातत्र देशीयं गुरुं वा श्रोत्रियोद्भवम्॥  
यज्ञे प्रधानद्वितीयमृत्विगाचार्यमेव हि॥१२॥

वैतानकल्पे संपन्नं शक्तिकल्पपरायणम्॥  
निगमज्ञानसंपन्नं यज्ञेपात्रं प्रशस्यते॥१३॥

पत्नीहीनमपुत्रं च श्यावदंतमदंतकम्॥  
गणानां याजकं षंडंस्वगोत्रं परिवर्जयेत्॥१४॥

अप्रधानेषु यज्ञेषु दानयज्ञेषु सत्तमाः॥  
नियोजयेत्स्वगात्रं च होमेनास्ति विचारणा॥१५॥

कुशप्रतिकृतौ चापिततः स्वर्गं सगच्छति॥  
धनपादौ च संशोध्य ततो यज्ञं समाचरेत्॥१६॥

अयाज्ययाजनोद्भूतं पल्लवं व्यवहारके॥  
कूटसाक्ष्येण पल्लवे स्थाप्यहारकमेव च॥१७॥

देवस्वं ब्राह्मणस्वं च लोहविक्रयणं धनम्॥  
हविर्विक्रयणं कृत्वा पुत्रभार्यादिविक्रयी॥१८॥

निंदितानि पुराणेषु यत्कृतं तत्रतत्फलम्॥  
यज्ञसद्मनि विप्रांश्च न श्राद्धं भोजयेत्क्वचित्॥१९॥

न दद्यात्तस्य दानं च यावन्नैव समापयेत्॥  
ब्रह्मन्नाचार्यमुख्योसि संसारात्त्राहि मां विभो॥२०॥

त्वत्प्रसादाद्गुरोयज्ञे प्राप्नुयान्मानसेप्सितम्॥  
चिरंमेशाश्वती कीर्तिर्यावल्लोकाश्चराचराः॥२१॥

प्रसीदत्वं महेशानिप्रतिष्ठाकर्मसिद्धये॥  
त्वमादिः सर्वभूतानां संसारार्णवतारक॥२२॥

ज्ञानामृतप्रदाचार्य विष्णुरूप नमोऽस्तुते॥  
ब्रह्मासनसमुद्भूतं प्रकाशितदिगंतरम्॥२३॥

त्वं च जांबूनदप्रख्य यजुर्वेद नमोस्तुते॥  
प्रफुल्लकमलोद्भासि भास्वरांबरभूषितः॥२४॥

प्रकीर्णशास्त्रसंभार विधिज्ञ प्रणतोस्मिते॥  
ज्वलद्वैश्वानरप्रख्य धूमश्यामलितानन॥२५॥

षडंगवेदतत्त्वज्ञऋत्विङ्मोक्षं समाचरन्॥  
ततस्तूर्यादिघोषेण पुरस्कृत्य द्विजोत्तमान्॥२६॥

यजमानः सपत्नीकः प्रविशेद्यागमंडपम्॥  
स्वस्थाने स्थापयेत्पुत्रन्मखैर्धर्मं यथाक्रमम्॥२७॥

पूजयेद्गन्धमाल्याद्यैर्गंधाद्यैः सुमनोहरैः॥  
यज्ञेषुविततेयोसौ पूज्यते पुरुषः सदा॥२८॥

नारायणस्वरूपोसौ यज्ञं मे सफलं कुरु॥  
मखश्रेष्ठेषु सर्वेषु येनमंत्राः सुविस्तृताः॥२९॥

यजुर्वेदार्थतत्वज्ञ ब्रह्मरूप नमोस्तुते॥  
यज्ञेषुशाखी सर्वेषु वेदवेदार्थतत्त्ववित्॥३०॥

ऋग्वेदज्ञ महाप्राज्ञ विश्वरूप नमोस्तुते॥  
मांगल्यं कर्मणां नित्यं सात्वतं ब्रह्मरूपिणम्॥३१॥

सिद्धयेममयज्ञस्य नमामि शिवरूपिणम्॥  
पालयंतिदिशः सर्वाविदिशश्च तथा इमाः॥३२॥

दिक्पालरूपिणं विप्रं यज्ञसिद्ध्यै नमाम्यहम्॥

पातयेद्दक्षिणं जानु विकिरान्विकिरेत्ततः॥३३॥

त्रैलोक्ये यानि भूतानि स्थावराणि चराणि च॥  
ब्रह्मविष्णुशिवाः सर्वेरक्षां कुर्वंतु तानि वै॥३४॥

वेद्यावेदीति मंत्रेण पठेद्वेदिं प्रणम्य च॥  
संपूज्य गन्धपुष्पाद्यैरिमं मंत्रमुदाहरेत्॥३९॥

याजनं यजमानंच श्रेयसा तत्र याजकः॥  
अयमर्घ्यइदं पाद्यं धूपोयं प्रतिगृह्यताम्॥३६॥

ऐशान्यां कलशेदेवं संपूज्य गणनायकम्॥  
ब्रह्माणं वासुदेवं च द्वितीयकलशे यजेत्॥३७॥

मंडलं चैव विष्णुर्वै द्वारकारूपमास्थितः॥  
तेनत्वां पूजयाम्यद्य स्वर्गप्राप्तिं कुरुष्वमे॥३८॥

पूर्वदिक्षु च कलशान्संस्थाप्य च त्रयंत्रयम्॥  
अर्धपादसवर्णेन निर्मितं तारणं बुधः॥३९॥

गंगामृत्तिकया युक्ते पल्लवे संनिवेदयेत्॥  
मंदरं कल्पयित्वा तु गोपीनां च कुलेन वा॥४०॥

कलशोपरि संस्थाप्य मंदरं संप्रपूजयेत्॥  
स्योनापृथिवीति मंत्रेण गंधपुष्पैः पृथग्विधैः॥४१॥

स्योना पृथिवीति मन्त्रस्य सुमंत ऋषिर्जगती॥  
छन्दोहरोदेवता मंदरप्रीतये विनियोगः॥४२॥

एवं दक्षिणदिग्भागे नवतोलकनिर्मितम्॥  
प्रादेशमात्रलोहे तु रौप्येण गंधमादने॥४३॥

मृदासंघटने पश्चात्कदाचन ऋचा यजेत्॥  
कदाचनेति मंत्रस्य सूर्यऋषिस्त्रिष्टुप्छन्दः  
सूर्योदेवता गंधमादनप्रीतये विनियोगः॥४४॥

उत्तरे तोरणतोद्रेरंगुष्ठद्वयमानके॥  
तोलकद्वयमानेन यवानां पिष्टकोपर॥४५॥

आप्यायस्वेति मंत्रस्य कर्दम ऋषिर्जगती छन्दः  
शची देवता सुपार्श्वप्रीतये विनियोगः॥४६॥

पूजयेत्पार्श्वकलशे धात्रादीन्पूर्वदिक्क्रमात्॥  
श्रीसूक्तेनैव मन्त्रेण यजेद्विजयसप्तकम्॥४७॥

पूजयेत्परया भक्त्या गंधपुष्पाक्षतादिना॥४८॥

अंबाअंबिकेति मंत्रस्य नलिन ऋषिर्गायत्री  
छन्दः शंभुर्देवता जय प्रीतये विनियोगः॥४९॥

गायत्र्या पूजयेद्दक्षे पश्चिमं कलशद्वयम्॥  
गायत्र्या विश्वामित्र ऋषिः सविता  
देवता विजयप्रीतये विनियोगः॥५०॥

भद्रं चैव सुभद्रं च प्रयतः संयजेद्बुधः॥५१॥

उत्तरे युग्मकलशे मनोन्ना इति मंत्रस्य अंतक  
ऋषिर्बृहतीछंदो निर्ऋतिर्देवता भूतप्रीतये विनियोगः॥५२॥

भूतशुद्धिं ततः कृत्वान्यासं कृत्वा विधानतः॥  
विधायार्घ्यदिकं चैव धर्मादीन्मण्डले यजेत्॥५३॥

मध्ये आधारशक्त्यादीन्वरुणं मध्यतोयजेत्॥  
पूर्वादिक्रमतश्चैव इन्द्रादीन्कुलदेवताः॥५४॥

पार्श्वद्वये कर्णिकाया ब्रह्माणं चाप्यनन्तकम्॥  
स्वैःस्वैर्मंत्रैर्यथोक्तेन बलिभिर्गन्धपुष्पकैः॥५५॥

इन्द्राभिषेकमंत्रस्य वाद्यं गांधाररागकम्॥  
अग्नेस्तेजोसीतिवाद्यं रागं चैव वराटकम्॥५६॥

घनकंटकमस्यापि वाच्यं रागं तु गुर्जरी॥  
रक्षो

धिपस्य संग्रामं वैतालं वाद्यमुच्यते॥५७॥

नाटकाख्यं तथा रागं वरुणस्यापि मे शृणु॥  
वाद्यं राजाभिषेकाख्यं रागो वसंतसंज्ञकः॥५८॥

ईशस्य नंदिघोषाख्योवाद्यं रागोथकामदः॥  
सुवर्णं दुंदुभिर्वाद्यं ब्रह्मणः कथितो बुधैः॥५९॥

रागोदेवी वसंतश्च अनंतस्य निबोध मे॥  
वाद्यं गांधारताराख्यं रागश्चाङ्गारवातकः॥६०॥

सोमेघोषे भवेद्वाद्यं जलेशस्य महात्मनः॥  
मालवाख्यो भवेद्रागः पत्राग्रेषु महानपि॥६१॥

स्वैःस्वैर्धर्मश्च संगृह्य दक्षिणेपृथिवीं यजेत्॥  
स्योनापृथिवीति मंत्रेण उपचारैः पृथग्विधैः॥६२॥

मण्डपस्योत्तरे भागे महादेवं प्रपूजयेत्॥  
नमोवृक्षेभ्य इत्यादि नैवेद्यश्च पृथग्विधैः॥६३॥

महादेवं द्विभुजं तमुरुशूलधरमुमासहितं ध्यात्वा॥  
नमो वृक्षेभ्य इति मन्त्रस्य ब्रह्मऋर्गायत्री  
छंदश्चन्द्रो देवता चन्द्रप्रीतये विनियोगः॥६४

गंधपुष्पादिभिर्भक्त्या भूतानि परितोयजेत्॥६५॥

वेतालाश्च पिशाचाश्च राक्षसाश्च सरीसृपाः॥  
अस्मात्प्रयांतुमे स्थानाद्ये चान्ये विघ्नकारकाः॥६६॥

मधुयुक्तं पायसान्नं वरुणाय निवेदयेत्॥  
पीतं चालोहितं कृष्णं शुक्लं कृष्णं च धूम्रकम्॥६७॥

पीतं शुक्लं तथा चित्रं श्वेतमन्नं यथाक्रमम्॥  
बलयस्तु दिगीशानां ग्रहाणामपि तच्छृणु॥६८॥

क्षीरौदनं ग्रहेशाय शुक्लन्नं शशिनः स्मृतम्॥  
लोहितान्नं च भौमस्य बुधस्य क्षीरषाष्टिकम्॥६९॥

पीतमन्नं देवगुरोः शुक्रस्य सिततंदुलम्॥  
मांसौदनं शनेर्ज्ञेयं राहोश्च कृष्णभक्तकम्॥७०॥

धूम्रवर्णं तु ताम्रं तु भौमस्य क्षीरषाष्टिकम्॥  
पिष्टकान्नं शिवस्योक्तं भूतानां माषभक्तकम्॥७१॥

एवं बलिं विधायाथ अग्रेकुंभं निवेशयेत्॥  
प्रादेशद्व्यङ्गुलं नाम अष्टोत्तरसहस्रकम्॥७२॥

बह्वंगुलकं विन्यस्य विन्यस्य कलशोपरि॥  
निशावांछितसूत्रैश्चसंवेष्ट्यपिहितं तथा॥७३॥

शरावं च पुनर्दद्याद्वर्धनीं प्रतिपूजयेत्॥  
अस्त्रायफडिति मंत्रेण ध्यात्वादेवंजलेश्वरम्॥७४॥

सूक्तं यजेद्यथाशक्ति शतमष्टोत्तरं यजेत्॥  
कुंडेषु विन्यसेन्नागानष्टौ पूर्वादिषु क्रमात्॥७५॥

अनंतं पूजयेत्पूर्वं मानेनांगुलमात्रकम्॥  
निर्मितं कांचनेनैव सप्तवर्तिकया सुधीः॥७६॥

राजतं वासुकिं नागं यजेत्पत्रांतरे पुनः॥  
पादमात्रेपि चांगुष्ठमात्रं ताम्रस्य भक्ष्यकम्॥७७॥

पंचांगुलं तोलिकया लौहं कर्कोटकं पुनः॥  
वर्तिकाभिः षोडशभिर्बृहत्पर्वप्रमाणकम्॥७८॥

शंखपालं कुशमयमर्धपादेन निर्मितम्॥  
अंगुष्ठमात्रं रक्तेन नागं तालकमात्रकम्॥७९॥

अंगुष्ठेतोलकं पश्चात्पद्मनागं पुनर्यजेत्॥  
तोलकार्धप्रमाणेन अंगुलं परिमाणतः॥८०॥

कुर्याच्छैलमयं सम्यग्यथावल्लक्षणान्वितम्॥  
महापद्मस्य

वै तस्य पूर्वमानेन निर्मितम्॥८१॥

ध्यात्वानंतं चतुर्बाहुं शुक्लसप्तफणान्वितम्॥  
दक्षिणोर्ध्वकरे शंखं अधिचक्रंप्रतिष्ठितम्॥८२॥

वामोर्ध्वे तु गदापद्म मध्यस्थाने व्यवस्थितम्॥  
सर्वालंकारसंयुक्तमेवं ध्यात्वा यथाविधि॥८३॥

सहस्रशीर्षेति मंत्रेण पूजयित्वाबलिं ददेत्॥  
लाजाभिस्तिलसंमिश्रैः क्षीरयुक्तं पृथग्विधैः॥८४॥

चतुर्विधं तथा श्वेतं सर्वालंकारसंयुतम्॥  
स्वकीयं प्रजपेत्तत्र आप्यायस्वेति वै ऋचा॥८५॥

पिण्याकं नागजिह्वां च तथा सर्जरसान्दधि॥  
बलयस्तस्य निर्दिष्टास्तक्षकं लोहितं यजेत्॥८६॥

पद्मटंकं दधानां च भुजाभ्यां नागसतमम्॥  
मनोन्ना इति मंत्रेण आज्यं सोमोबलिं भवेत्॥८७॥

कर्कोटकं च द्विभुजं पीतवस्त्रधरं यजेत्॥  
पञ्चनद्य इति ऋचा विष्णुक्रांता बलिर्भवेत्॥८८॥

पीतवस्त्रं च कुलिशं याजयेच्च चतुर्भुजम्॥  
भुजाभ्यामूर्ध्वभागे तु रक्तपद्मधरं हरिम्॥८९॥

शर्कराकुष्टकं चैव बलिस्तस्य प्रकीर्तितः॥  
द्विभुजं शंखपालं च शंखाभं शंखधारिणम्॥९०॥

पद्मासनस्थं पद्माभ्यां हस्ताभ्यां च वरंविभुम्॥  
ध्रुवक्षितिध्रुवोसीति मंत्राभ्यां पूजयेत्पृथक्॥९१॥

घटौदनं भृङ्गराजं पद्मं च वलयस्तयोः॥  
स्वगृह्योक्तेन विधिना संस्थाप्याग्निं कुशंडिकाम्॥९२॥

कृत्वा आज्यस्य संस्कारं वारुणं श्रपयेच्चरुम्॥  
जुहुयादष्ट बिल्वादिदिगीशानां घृतेन वै॥९३॥

एकैकामाहुतिं दद्याद्ग्रहाणां च त्रयंत्रयम्॥  
सुसमिद्भिर्घृतमधु पयोभिर्मिश्रितैः पृथक्॥९४॥

पलाशसमिधं पश्चात्प्रतिष्ठामाहुतित्रयम्॥  
शिवस्य परमान्नेन जुहुयादष्टसंख्यया॥९५॥

मध्वाज्यगुडमिश्राभिर्लाजाभिर्जुहुयात्पृथक्॥  
लाजान्यथोक्तं वितरेदेकैकामाहुतिं क्रमात्॥९६॥

स्थालीपाकस्य जुहुयादेकैकामाहुतिं पुनः॥  
वरुणं च समुद्दिश्य रुद्रं सर्वं पृथक्पृथक्॥९७॥

वास्तोष्पतय इति मंत्रेण पञ्चगव्ये भवेत्ततः॥  
स्योनापृथिवीतिमंत्रेण व्रीहिमृत्तिकया पुनः॥९८॥

वृषान्न इति मन्त्रेण कया न इति वै पुनः॥  
कुशमूलमृदा चैव चतुष्पथमृदा तथा॥९९॥

इमा रुद्रेति मंत्रेण श्रीश्चतेति ऋचा पुनः॥  
पद्मखण्डस्य च मृदास्नापयेत्सुसमाहितः॥१००॥

तद्विष्णोरिति मंत्रेण तथा पुष्पोदकेन च॥  
तीर्थोदकेन कृष्णेन त्रिरक्तेन त्रिशीतकैः॥१०१॥

पञ्चरक्तेन रक्तानां मृदाकैश्च कुशोदकैः॥  
स्वर्णतोयैश्च कलशैरष्टोत्तरशतेन तु॥१०२॥

तैजसैर्मृत्तिकैश्चापि अष्टाविंशतिभिस्तथा॥  
यथाशक्ति तु संस्थाप्य कुंकुमैश्चन्दनैरपि॥१०३॥

अन्नं लिप्यततोमृद्भिर्दद्याच्चैव पराक्रमम्॥  
सुरासुरेति च ऋचा वस्त्रयुग्मेन वेष्टयेत्॥१०४॥

ध्वजं च

धनुनागेति गंधद्वारेति गोमयम्॥  
धूरसीति ततो धूपंहोत्रे चाहुतिदीपकम्॥१०५॥

सिंधोसीति च सिंदूरं स्वभावेरक्तकं तथा॥  
मालतीकुसुमैः कृत्यैर्नागान्संस्थापयेत्ततः॥१०६॥

धाराभिः शतपुष्पाभिर्गन्धतोयादिभिस्तथा॥  
अथवाश्वत्थपत्रेषु वटपत्रेषु वा सुधीः॥१०७॥

रोचना कुंकुमैर्वापि संलिख्य तत्र पूजयेत्॥  
प्रक्षिपेत्तत्र मुक्ता हि कलशेषु विनिक्षिपेत्॥१०८॥

मंडपस्योत्तरेदेशे शय्यां निर्माय शोभनाम्॥  
राजतं वारुणं तस्यां पादमात्रेण निर्मिताम्॥१०९॥

अंगुष्ठमात्रं संस्थाप्यततः पुष्करिणीमपि॥  
स्वर्णपादेन घटितां चतुरस्रां सुशोभनाम्॥११०॥

अंगुष्ठमात्रं संपूज्यवरुणाय निवेदयेत्॥  
यथाशक्ति ततो गांचसंभवे पञ्चविंशतिः॥१११॥

सुवर्णं राजतं चैव धान्यं वासोषराटकम्॥११२॥

नागयष्टिं समादाय किंचिदुत्तरगं तथा॥११३॥

ततोक्षताय भौमाय कृत्वा चाज्याहुतित्रयम्॥  
लाजादधिसमायुक्तं घृतं मधुगुडं तथा॥११४॥

क्षीरं च पिष्टकं चैव शष्कुलीगन्धपुष्पकम्॥  
पञ्चामृतं पञ्चरत्नं गर्भेदद्यात्समाहितः॥११५॥

आचार्यो यजमानेन सुसन्नद्धैश्च भृत्यकैः॥  
गङ्गाजलशयोर्मध्ये पञ्चघोषपुरःसरम्॥११६॥

अवाप्य च ततो यष्टिंस्थिरो भवति वैरिवा॥  
ध्रुवं ध्रुवेति मंत्रेण यष्टिमा मंत्रयेत्ततः॥११७॥

यज्ञप्रियासिदेवित्वं सर्वविघ्नविनाशिना॥  
त्राहिमांसर्वपापेभ्य आत्मनात्वं स्थिरीभव॥११८॥

इत्यामंत्र्य जपेच्चैव गायत्रीं च पठेत्ततः॥  
वनस्पतेति विडवामिति मंत्रेण जपेत्पुनः॥११९॥

पुनरागत्य तांवेदिं निर्मंथ्य वरुणं प्रभुम्॥  
तथा पुष्करिणीं चैव वर्धनीं कलशोदरैः॥१२०॥

अनिष्टं मार्जयेन्नागानुद्धृत्य कलशं तथा॥  
पाषाणाभ्यंतरं कृत्वा गोमयोपरिलिप्य च॥१२१॥

वरुणं पुष्करिण्यां च जलमध्ये विनिक्षिपेत्॥  
नमोस्त्विति च मन्त्रेण बलिं दद्याच्च पायसम्॥१२२॥

निर्मंथ्यात्तत्रयोनागः स्थापयेत्तु यथाविधि॥  
श्रावयेत्तमिमं मंत्रमत्र संनिहितो भव॥१२३॥

अत्र स्वामी भवान्नागरक्षणीयंत्व याजनम्॥  
गायत्रेण त्वा छंदसामीमंत्रं संश्रावयेत्पुनः॥१२४॥

संपूज्य गंधपुष्पाद्यैः पुरतो निक्षिपेद्दिशि॥  
पिधाय नागराजानमृचाभ्यां परिसुत्रकैः॥१२५॥

सन्निरुद्ध्याशु संस्थाप्य बलिं दद्याद्विधानतः॥  
लाजौदनं मनस्तस्य यज्जाग्रत ऋचाजपेत्॥१२६॥

एवं भूरिति मंत्रैः स्वैःस्वैरेव तु पृथग्विधैः॥  
स्वासुदिक्षु च संस्थाप्य पूजयेच्च प्रयत्नतः॥१२७॥

पूर्वभागे पुष्करिणां हरिताभं सवज्रकम्॥  
हलग्रहीत मंत्रेण न्यस्यलाजाहुतिं कुले॥१२८॥

त्रातारमिति मंत्रेण अग्नौविन्यस्य मौक्तिकम्॥  
मनःशि

लां प्रवालं च अग्निमीडेति संपठेत्॥१२९॥

वैश्वानरेण मन्त्रेण पठल्लाँजाहुतिं पुनः॥  
दद्याद्येते शतमन्त्रेण पश्चिमे काटिकं न्यसेत्॥१३०॥

शालिबीजेन सहितंकया न इति मंत्रकम्॥  
वरुणस्यो इति मंत्रेण दद्यादष्टौदशाहुतिम्॥१३१॥

उत्तरेरोचनां कन्यां तथैव गौरसर्षपम्॥  
कुंकुमेन समायुक्तं कुविदंडमृचा पठन्॥१३२॥

विन्यस्य तेन मंत्रेण प्रदद्यादाहुतिं पुनः॥  
ऐशान्यां मंद्रकं रंगमीशावा इति संपठन्॥१३३॥

संस्थाप्याज्याहुतिं दद्यात्तमीशान ऋचा पुनः॥  
आसद्यैर्मंत्रसंयुक्तैर्देवं नारायणं यजेत्॥१३४॥

वरुणात्मकं ततो ध्यात्वा ततो नीराजनं पठेत्॥  
जानुभ्यामवनिं गत्वापठेज्ज्ञानामृतं स्तवम्॥१३५॥

धर्मोवंशं ततः कुर्यादुत्सर्गांते विधीयते॥  
ततोदेवींपुनः कृत्वादत्वापुष्पाञ्जलित्रयम्॥१३६॥

सर्वसत्वोपकाराय समुत्सृजेत्तु वै जनम्॥  
उत्सृष्टं सर्वसत्वेभ्यो दृश्यते जलमूर्जितम्॥१३७॥

रमंतुसर्वभूतानि स्नानपानावगाहनैः॥  
वरुणं च ततोदेवं पुष्करिण्यां च निक्षिपेत्॥१३८॥

जलेवरुणमंत्रेण मत्स्यादीन्प्रक्षिपेत्ततः॥  
पक्षिणश्च शुभास्तत्र भेकंकूर्मं च कर्दमम्॥१३९॥

शैवालं प्रक्षिपेच्चैव दक्षिणां तदनंतरम्॥  
सुवर्णं धान्यरत्नं च आचार्याय पृथग्ददेत्॥१४०॥

ऋत्विग्भ्यश्च पृथग्दद्याद्यथावित्तानुसारतः॥  
ब्राह्मणेभ्यो गायनेभ्यो वसुभ्यश्च पृथक्पृथक्॥४१॥

नित्यं समाप्यविधिवद्दद्यात्पूर्णाहुतिं पुनः॥  
दद्यादर्घ्यं च शूद्रायहस्तास इति संजपन्॥१४२॥

ततः प्रदक्षिणावर्तं संवेष्ट्य क्षीरधारया॥  
प्रासादपक्षे प्रासादमारामे अथमंडपम्॥१४३॥

शताधिधारया शक्त्यात्रिवारं ब्राह्मणैः सह॥  
विकीर्यलाजकुसुमं व्रीहींश्चैव कपर्दकात्॥१४४॥

तूर्यघोषेण महतागृहंविप्रपुरः सरम्॥  
यजमानः सपत्नीकः प्रविशेत्स्वगृहं पुनः॥१४५॥

ततो गृहार्चनं कृत्वाब्राह्मणानथ भोजयेत्॥  
कुमारीश्च कुमारांश्च दीनान्धकृपणानपि॥१४६॥

नारायणं ततो दद्याद्विप्रमुद्दिश्य भक्तितः॥१४७॥

 इति श्रीभविष्ये महापुराणे मध्यमपर्वणि द्वितीयभागेएकविंशोध्यायः॥२१॥छ॥

इति मध्यमपर्वणि द्वितीयभागः समाप्तः॥२॥छ॥॥छ॥॥छ॥॥छ॥॥छ॥॥

सूतउवाच॥

आरामादौ विशेषोयो वक्ष्यतेऽत्र मयाधुना॥  
मंडलं कारयित्वा तु चतुरस्रं समं शुभम्॥१॥

ऐशान्यां कलशेदेवं तत्रनाथं प्रपूजयेत्॥  
मध्यमेकलशे पूजाग्रहाणां च ततः परम्॥२॥

स्वदिक्षुद्वारदेशे तु पश्चिमद्वारदेशयोः॥  
ब्राह्मणं चाप्यनन्तं च मध्यतो वरुणं यजेत्॥३॥

वरुणं चोदकुंभस्थं भूतशाखासु शोभनम्॥  
तेन चावाहयामित्वां विभो स्वर्गाय वै भव॥४॥

पूर्वगंमंदरं स्थाप्य तोरणोपरि सत्तमाः॥  
विष्वक्सेनं समभ्यर्च्य अर्चनं स्वर्गसंयुतम्॥५॥

कर्णिकायां वासुदेवं शुद्धस्फटिकसंनिभम्॥  
चतुर्भुजं शङ्खचक्रगदापद्मविभूषितम्॥६॥

श्रीवत्सकौस्तुभोरस्कं मुकुटाद्यैरलंकृतम्॥  
दक्षिणे कमलातस्य वामे पुष्टिव्यवस्थितिः॥७॥

सिद्धकिन्नरयक्षाद्यैः स्तूयमानं सुरासुरैः॥  
संपूज्य विधिवद्भक्त्या विष्णारेराट इत्यृचा॥८॥

दलेसंकर्षणादींश्च विमलाद्याश्च नायकाः॥  
संपूज्य धूपदीपाद्यैरुपहारैरनुत्तमैः॥९॥

घृतप्रदीपो देवस्य गुग्गुलुः सरलस्तथा॥  
धूपोदेवबलिः क्षीरं परमान्नं घृतप्लुतम्॥१०॥

ध्यायेत्सोमं कर्णिकायां दक्षिणे पद्मसंस्थितम्॥  
शुक्लाभं द्विभुजं शान्तं केयूराद्युपशोभितम्॥११॥

प्रशस्यं देवयक्षाणां वरदाभयहस्तकम्॥  
इमं देवाइति ऋचाउपचारैः पृथग्विधैः॥१२॥

पूजयेच्च निशानाथं घृतभुक्तं निवेदयेत्॥  
इन्द्रं जयंतमाकाशं वरुणं चाग्निमेव च॥१३॥

ईशानं तत्पुरुषं चैव वायुपूर्वादिदिक्ष्वपि॥  
कर्णिकाया वामभागे वरदाभयहस्तकम्॥१४॥

द्विभुजं शुक्लवर्णं च महादेवं प्रपूजयेत्॥  
त्र्यंबकेण च मंत्रेण दद्याच्चघृतपिष्टकम्॥१५॥

वासुदेवाय देवाय जुहुयादष्ट माहुतिम्॥  
परमान्नेन सौम्यस्य जुहुयादष्टविंशतिम्॥१६॥

शिवाय परमान्नेन जुहुयादाहुतिद्वयम्॥  
गणेशस्य तथाज्येन ददेदेकाहुतिं बुधः॥१७॥

ब्रह्मणो वरुणस्याथ एकैकामाहुतिं तथा॥  
ग्रहाणां स्वोक्तसमिधा दिगीशानां पृथक्पृथक्॥१८॥

एकैकामाहुतिं दद्यादाज्येन च यथाक्रमम्॥  
कराली धूमली श्वेता लोहिता कनकप्रभा॥१९॥

अतिरक्ता पद्मराग वह्निजिह्वा प्रकीर्तिता॥  
तासांमंत्राः क्रमेणैव सादिवासांत बिंदवः॥२०॥

यकारस्थाश्च विज्ञेया अष्टस्वरविभूषिताः॥  
घृतमध्याज्यसिक्ताभिर्होमयेच्च पृथक्पृथक्॥२१॥

एकैकामाहुतिं दद्याद्दत्वा चैव समाहितः॥  
अग्नीषोमं तथेन्द्रं च पृथिवीमंतरिक्षकम्॥२२॥

स्थालीपाकेन जुहुयान्मधुक्षीरयवान्वितम्॥  
एकैकामाहुतिं तेषां समुद्दिश्य पृथक्पृथक्॥२३॥

यावकान्गन्धपुष्पाद्यैरर्चित्वासपरावकम्॥  
जपस्वत्वं महाभागस श्रद्धेन च वाग्यतः॥२४॥

जापकोविधिनानेन प्रजपेत्तत्र रुद्धकम्॥  
मङ्गलं परमान्नं च सौरसूक्तं तथा जपेत्॥२५॥

ततः संमृज्यविधिना स्नापयित्वा यथाविधि॥  
यूपं गर्भेविनिक्षिप्य तत्र कुर्याद्विचक्षणः॥२६॥

ध्वजानारोप्य प्रांतेषु दद्यासोमं वनस्पतिम्॥  
कोऽदादिति पठित्वा च वृक्षाणां कर्णवेधनम्॥२७॥

सूच्यासुतीक्ष्णया कार्यं द्विपात्रे वामदक्षिणे॥  
नवग्रहाणां तृप्त्यर्थं यावकं लड्डुकं तथा॥२८॥

पिष्टकं च पृथग्दद्यात्कुमारीबालकेषु च॥  
निशारञ्जितसूत्रेण संवेष्ट्य च सचूर्णकम्॥२९॥

प्रदद्याद्दोहकं चैव वृक्षाणां विधिपूर्वकम्॥  
प्राशयेच्चैव तान्वृक्षानिमं मन्त्रमुदाहरेत्॥३०॥

वृक्षाग्रात्पतितस्यापि आरोहात्पतितस्य च॥  
मरणेवास्थिभङ्गे वा कर्तापापैर्नलिप्यते॥३१॥

धेनुंसुवर्णं धान्यं च आचार्याय प्रदक्षिणम्॥  
दत्वाचऋत्विजे दद्यात्सुवर्णं रजतं तथा॥३२॥

धान्यं च ब्रह्मणे दद्याद्धृतभोज्यं सशर्करम्॥  
इष्टां च दक्षिणां दद्यात्सदस्याय तथैव च॥३३॥

अधिकलशं समानीयस्नानं कुर्याद्विधानतः॥  
कृत्वाचैवानिशं कुर्याद्दद्यात्पूर्णाहुतिं तथा॥३४॥

सर्वौषध्युदकं प्रोक्ष्यत्रिवारं क्षीरधारया॥  
संवेष्ट्यत्रिश्चतुर्वारं ब्रह्मघोषपुरःसरम्॥३५॥

गृहंव्रजेत्ततो विप्रैः कुर्याच्चैव गृहार्चनम्॥  
तंतौविशेषं वक्ष्यामि वरा एवेदमत्यृचा॥३६॥

वलं कामं हयग्रीवं माधवं पुरुषोत्तमम्॥  
वासुदेवं धनाध्यक्षं ततो नारायणं यजेत्॥३७॥

दधिभक्तं बलिं दद्यात्पञ्चगव्यसमुद्भवम्॥  
एवं संपूज्य विधिनादक्षिणं पृथिवीं यजेत्॥३८॥

शुद्धकाञ्चनवर्णाभां वराभयकरां शुभाम्॥  
मंडूकस्थां च द्विभुजां सर्वालङ्कारसुंदरीम्॥३९॥॥३९॥

स्योनापृथिवीति मंत्रेण पूजयित्वा यथाविधि॥  
पायसं मधुसंयुक्तं बलिं दद्यात्सशर्करम्॥४०॥

वामतोविश्वकर्माणं शुद्धस्फटिकसन्निभम्॥  
शूलटंकधरं शांतं संयजेदुपचारकैः॥४१॥

विश्वन्निति ऋचातं च बलिं च मधुपिष्टकम्॥  
दद्याज्जपेच्च कोष्माण्डं सुक्तं पौरुषमेव च॥४२॥

मधुपायसयुक्तेन होमानष्टौ विधाय च॥  
एकैकं होमयेत्पश्चात्पृथिवीहोमकर्मणे॥४३॥

समुत्सृज्यततः सेतुमिपं मंत्रं पठेत्ततः॥  
पिच्छित्वेपतितानां च उच्छातेनाङ्गसङ्गतः॥४४॥

प्रतिष्ठिते धर्मसेतौ धर्मो मेस्यान्न पातकम्॥  
सेतोरस्य प्रबंधस्य श्रद्वयापरया तथा॥४५॥

ये चात्र प्राणिनः संतिरक्षां कुर्वंति सेतवः॥  
वेदागमेन यत्पुण्यं यथैव हि समर्पितम्॥४६॥

गर्तंगत्वापञ्चरत्नं संस्थाप्यं तदनंतरम्॥  
संस्थाप्य च ततोयूपं संपूज्य च यथाविधि॥४७॥

आचार्याय ततो दद्यादिष्टां च वरदक्षिणाम्॥  
पूजयेद्द्विजदांपत्यं लाजाभिः परिपूजितम्॥४८॥

पोटिकां च ततः शय्यां दद्यादिष्टार्थसिद्धये॥  
सेतौवृक्षस्थितायेस्यूरोपयेत्कदलीं शुभाम्॥४९॥

तेषां पार्श्वद्वयेप्येवमारामे च पृथक्पृथक्॥५०॥

 इति श्रीभविष्ये महापुराणे मध्यमपर्वणि तृतीयभागे प्रथमोऽध्यायः॥१॥छ॥ ॥

सूतउवाच॥

गोप्रचारे पुनर्वक्ष्ये विशेषं यत्र मे शृणु॥  
यजेद्विष्णुं सल

क्ष्मीकमुपचारैः पृथग्विधैः॥१॥

उपचारैश्च ब्रह्माणं रुद्रं चैव करालिकाम्॥  
वराहं सोमसूर्यं च महादेवं यथाक्रमम्॥२॥

होमं चैव यथाविष्णोः कमलायास्त्रयंत्रयम्॥  
आज्येन क्षेत्रपालानामन्येषां मधुमिश्रितैः॥३॥

एकैकामाहुतिं दद्याल्लाजादिषु पृथक्पृथक्॥  
समुत्सृज्य विधानेन यूपं संस्थाप्य पूजयेत्॥४॥

त्रिहस्तमात्रं रचितं कुर्यान्नागफणान्वितम्॥  
रोपयेदेकहस्तेन गर्भेहोमं प्रयोजयेत्॥५॥

लाजासंयुक्तविधिना विश्वेषामिति संजपन्॥  
नागाधिपतये तद्वदच्युताय तृतीयकम्॥६॥

भौमायेति चतुर्थं च ततोयूपं निवेदयेत्॥  
मयि गृभ्णामीति संपूज्य यूयं च रुद्रदैवतम्॥७॥

संपूज्य रुद्रं पञ्चांगंधान्यं वस्त्रं च दक्षिणाम्॥  
आचार्याय तथा होममन्येषामिष्टदक्षिणाम्॥८॥

गोप्रचारे च शैलेयं यूपं हस्तद्वयान्वितम्॥  
पञ्चशीर्षान्वितं कुर्याद्धस्तमात्रं प्ररोपयेत्॥९॥

यूपं च चैत्रवृक्षं च कुंडलीमठपीठिकाम्॥  
संस्पृश्याचम्य वैविप्राः प्राणायामेन शुद्धयति॥१०॥

चतुर्हस्तप्रमाणेन शतकुंडेन संमितम्॥  
तदर्धं च कनिष्ठेन अष्टअष्टाधिकं भवेत्॥११॥

भूमौरत्नं च संस्थाप्य इमं मंत्रमुदाहरेत्॥  
शिवलोकस्तदागावः सर्वदेवसुपूजिताः॥१२॥

गोभ्यएषा मयाभूमिः संप्रदत्ता शुभार्थिना॥  
एवं निवेदयेद्यस्तु गोप्रचारं समाहितः॥१३॥

समुक्तः सर्वपापेभ्यो विष्णुलोके महीयते॥  
यावंति तृणगुल्मानि संतिभूमौ शुभानि च॥१४॥

तावद्वर्षसहस्राणि स्वर्गलोके महीयते॥  
पूर्वेसीमां निबध्नीयात्कृत्वा वृक्षस्यरोपणम्॥१५॥

सेतुंकृत्वा दक्षिणतः पश्चिमेङ्गाररोपणम्॥  
उत्तरे खानयेत्कूपं तत्तुसीमांनुलंघयेत्॥१६॥

ततः सहस्रधारां च शस्येन परिपूरिताम्॥  
प्रदद्याद्वा ततो विप्राः सर्वपापैः प्रमुच्यते॥१७॥

नगरग्रामपूर्वे वा उत्तरे पश्चिमेपि वा॥  
न कुर्यादग्निदिग्भागे दक्षिणां वा ततः शुभाम्॥१८॥

गोप्रचारं खनेद्यस्तु वाहयेद्वा कथंचन॥  
कुलानि पातयत्याशु ब्रह्महत्याश्च विंशतिम्॥१९॥

स्वर्गंनयति गोचर्मसम्यग्दत्तं सदक्षिणम्॥  
यावत्तृणानि तद्भूमौ सप्तसंख्यानि संख्यया॥२०॥

तावत्कालं वसेत्स्वर्गे विष्णुलोकान्न तच्च्युतिः॥  
महायागावसाने च येनतर्पयतिद्विजान्॥२१॥

निरर्थकं तस्य कर्मप्रयासफलमात्रकम्॥  
वृषोत्सर्गावसाने तु प्रदद्याद्यो महींद्विजाः॥२२॥

नयांति विप्राः प्रेतत्वं तस्माद्विप्रादमत्सराः॥  
तत्रमानं पृथक्चैव शृणुतात्र समागताः॥२३॥

अमानेन ददेद्यस्तु नरकं यातिरौरवम्॥  
गवांशतं वृषश्चैको यत्र तिष्ठत्ययंत्रितः॥२४॥

तद्गोचर्मेति विख्यातं दत्तं सर्वाघनाशनम्॥  
गोप्रचारस्य देवस्य

ब्राह्मणस्य च भो द्विजाः॥२५॥

यावत्कालावधेः सीमा अतीते नास्ति पातकम्॥  
मंडपं पूजयेत्सूर्यं वासुदेव समन्वितम्॥२६॥

होमस्तिल गुडाभ्यां च अष्टावष्टौ पृथक्पृथक्॥  
देहिमेति च मंत्रेण विन्यसेन्मंडपोपरि॥२७॥

यत्नसिद्धं ततः कृत्वाशुक्लं घटचतुष्टयम्॥  
समुत्सृजेज्जपेत्पश्चात्सौरं सूक्तं च वैष्णवम्॥२८॥

वटपत्रेतु संलिख्यचित्रं निर्माय वा पुनः॥  
दिक्पालान्संन्यसेत्स्वासुस्वासु दिक्षु विचक्षणः॥२९॥

बद्धाञ्जलिः पठेन्मन्त्रानिंद्रादीनां यथाक्रमम्॥  
धर्मसंस्थापनार्थाय आत्मनोविभवाय च॥३०॥

वज्रहस्तोमहेन्द्र त्वं धर्मतस्त्रातुमर्हसि॥३१॥

भोवह्ने मेषवाहस्त्वं चतुःशृंगविराजित॥  
अनाथं मंडपं त्वं हि धर्मतस्त्रातुमर्हसि॥३२॥

यमत्वं दक्षिणाशेश महमाहिषवाहन॥  
अनाथं मंडपं त्वं हि धर्मतस्त्रातुमर्हसि॥३३॥

मंचस्थो राक्षसेंद्रस्त्वं खङ्गपाणिर्महाबलः॥  
अनाथं मंडपं त्वं हि धर्मतस्त्रातुमर्हसि॥  
वारिराड्ध्वजहस्तोऽसि पवनो मृगवाहनः॥३४॥

अनाथं मंडपं त्वं हि धर्मतस्त्रातुमर्हसि॥  
धनाध्यक्षो गदाहस्तः पिङ्गाक्षो नरवाहनः॥  
अनाथं मंडपं त्वं हि धर्मतस्त्रातुमर्हसि॥३५॥

आदिदेवोपि देवानां कर्ताहर्ता महेश्वरः॥  
अनाथं मंण्डपं त्वं हि धर्मतस्त्रातुमर्हसि॥  
अनंतो नागराजो यो धरामुद्धृत्य तिष्ठति॥३६॥

अनाथं मण्डपं त्वं हि धर्मतस्त्रातुमर्हसि॥  
चतुर्णामेव वर्णानां स्थित्यर्थं मृगपक्षिणाम्॥  
प्रीतये वासुदेवस्य एवं मंडपमुत्सृजेत्॥३७॥

भग्नेस्तंभे तृणे जीर्णे पुनस्तृणप्रदापने॥  
स्थापने च तथैवास्य प्रतिष्ठा स्याद्यथाक्षया॥  
घातापायादिदोषेण म्रियंते यदि जंतवः॥३८॥

प्रतिष्टायां कृतायां तु धर्मोमेस्यान्न पातकम्॥  
मानुषाः पशवोये च निवसंतीह मंडपे॥३९॥

स्वस्तिचास्तु सदा तेषां त्वत्प्रसादात्किलप्रभो॥  
ततस्त्रिगुणसूत्रेण सुत्रामाणेति वै ऋचा॥४०॥

सप्तधा वेष्टयित्वा तु दक्षिणां संप्रकाश्य च॥  
उपानहौ तथा छत्रमाचार्याय निवेदयेत्॥४१॥

मंडपे भोजयेद्विप्रांस्तेषां दद्याद्यथेप्सितान्॥  
दीनेभ्यश्च पृथग्दद्याद्गृहं विप्रपुरःसरम्॥४२॥

प्रविशेत्तुर्यघोषेण प्रकुर्याच्च गृहार्चनम्॥  
एवं प्रपायां विज्ञेयो विशेषोवरुणं यजेत्॥४३॥

वासुदेवेन सहितं साङ्गोपाङ्गं सदक्षिणम्॥  
स्थालीपाकविधानेन प्रकुर्याद्देशिकोत्तमः॥४४॥

आचार्याय गृहं दद्यात्परिच्छदसमन्वितम्॥  
ऋत्विजे ताम्रपात्रं च जलपूर्णं च धान्यकम्॥४५॥

दिक्पालान्द्वारदेशे तु स्तूपयागे विशेषतः॥  
ब्रह्माणं नागराजानं द्वारपाले च पश्चिमे॥४६॥

यजेन्मंत्रैः पृथग्देवान्मंत्रैरेभिर्यथाक्रमम्॥  
बलिदानं विधानेन कृत्वा दद्याद्यथाविधि॥४७॥

पताकानामतस्तं तु प्रवक्ष्यामि यथाक्रमम्॥  
वज्रीच धूमलीकृष्णा पीताचैवाथ वारुणी॥४८॥

शीघ्रा गौरीउमा चैव पीताशुक्ला प्रकीर्तिता॥  
कुंभेषु पूजयेद्देवान्महेशं प्रथमं बुधः॥४९॥

ग्रहांश्च मध्यकलशे ब्रह्माणं च ततः परम्॥  
वेदिकापूर्वभागे तु उत्तरे कलशे शिवम्॥५०॥

दक्षिणे कलशेविष्णुं कर्णिकायां जलेश्वरम्॥  
कलशेविधिवद्भक्त्या उपचारैः पृथग्विधैः॥५१॥

संपूज्य वटपत्रे च नागान्संलिख्य नागजैः॥  
येनागास्तान्प्रवक्ष्यामि अनंतं वासुकिं तथा॥५२॥

तथा कर्कोटकंचैव पद्मंच कुलिशं तथा॥  
पद्मंचैव महापद्मं मन्त्रैरेभिः पृथक्पृथक्॥५३॥

पुंडरीकदलाभास शुभकर्णांतलोचन॥  
फणासहस्रसंयुक्तं शङ्खाब्जकृतलोचनम्॥५४॥

अनंतनागराजेन्द्र इहागच्छ नमोऽस्तुते॥  
सितकुंदेन्दुवर्णाभो विस्फुरन्भोगमंडले॥५५॥

सर्वनागस्य शूरस्य कृतस्वस्तिकलांछन॥  
नागेन्द्र तक्षक श्रीमन्निहागच्छ नमोस्तुते॥५६॥

नवीनजलदश्यामः श्रीमान्कमललोचनः॥  
विषदर्पोबलोन्मत्तो ग्रीवायामेकशेखरः॥५७॥

शंखपाल इति ख्यात जलाधारप्रतीक्षक॥  
अध्यक्षो नागलोकानामिहागच्छ नमोस्तुते॥५८॥

अतिपीतः सुवर्णाभश्चन्द्रार्धांकितमस्तकः॥  
दीप्तभोगकृताटोपः शुभलक्षणनिंदितः॥५९॥

कुलीरोनागराजेंद्रः सर्वतत्त्वहितेरतः॥  
तिष्ठेह यज्ञसिद्धार्थ कामरूप नमोस्तुते॥६०॥

यः सुवर्णेन वर्णेन पद्मपत्रायतेक्षणः॥  
पंचबिंदुकृताभोगो ग्रीवायामेकशेखरः॥६१॥

तस्मै ते पद्मनागेन्द्रतीव्ररूप नमोस्तुते॥  
नागिन्यो नागकन्याश्च तथा नागकुमारकाः॥६२॥

सर्वेतेप्रीतमनसः पूजां गृह्णंतु मे सदा॥  
स्वगृह्योक्तेन विधिना कृत्वाग्निस्थापनं बुधः॥६३॥

आज्यं संस्कृत्य जुहुयाद्दिगीशानां यथाक्रमम्॥  
आदित्यादिग्रहांश्चैव ब्रह्माणं कृष्णमेव च॥६४॥

मधुपिष्टेन च शिवं वरुणं जुहुयात्ततः॥  
प्रादेशमात्रं संप्रोक्ष्ययूपं चास्य प्रमाणकम्॥६५॥

चतुरस्रंशूलयुक्तं गणानानीय पूजयेत्॥  
कूपेनिक्षिप्य तान्नागान्पञ्चरत्नं क्षिपेत्ततः॥६६॥

सुत्रामाणेति मंत्रेण त्रिधासंवेष्ट्य सूत्रकैः॥  
रञ्जितैः कदलीवृक्षं वरुणाय समुत्सृजेत्॥६७॥

त्रातारमिन्द्रमिति मंत्रेण वस्त्रमाल्येन भूषयेत्॥  
कर्णवेधं ततः कृत्वा उत्सृजेद्वाक्यमुच्चरन्॥६८॥

ॐ अद्येत्यादि सर्वभूतेभ्यः फलपुष्पपत्र-  
च्छायावृतमुख्यनानातरुविरचितमारामं वन-  
स्पतिदैवतं सुपूजितं वेदव्यासाद्युक्तफलावाप्तये  
अमुकऋषिसगोत्रः श्रीअमुकदेव शर्माहमुत्सृजे॥६९॥

महोत्सवं ततः कुर्यात्कृत्वा बद्धाञ्जलिः पठेत्॥  
वृक्षाग्रात्पतितस्यापि आरोहात्पतितस्य वा॥७०॥

मरणेचास्थिभंगे वा कर्ता पापैर्नलिप्यते॥  
वज्राघातादिदोषेण म्रियंते तरवो यदा॥७३॥

तद्दोषशमनार्थाय तस्याप्येतत्प्रतिष्ठितम्॥  
मध्येयूपं समारोप्य चतुष्कोणेपि यत्नतः॥७२॥

मधुलाजाक्षतं दद्यादञ्जनं माल्यमेव च॥  
निशासूत्रेण संवेष्ट्य कदलीविटपं न्यसेत्॥७३॥

वेष्टयेत्क्षीरधारां च पातयेद्धृतधारया॥  
तोयान्वितं गुच्छयुक्तं वेष्टयेत्स्वगृहं व्रजेत्॥७४॥॥

 इति श्रीभविष्ये महापुराणे मध्यमपर्वणि तृतीयभागे द्वितीयोऽध्यायः॥२॥॥छ॥॥

सूतउवाच॥॥

क्षुद्राराम प्रतिष्ठां च वक्ष्ये वै द्विजसत्तमाः॥  
अमंडले शुभेस्थाने द्विहस्तेप्यथ स्थंडिले॥१॥

स्थापयेत्कलशं तत्रविष्णुं सोमं समर्चयेत्॥  
आचार्यमात्रं वरयेन्निशासूत्रैः प्रवेष्टयेत्॥२॥

वृक्षान्माल्यैरलंकृत्य भूषयेद्भूषणादिना॥  
दोहदं च ततो दद्यात्स्थापयेच्छतधारया॥३॥

भोजयेत्पञ्च विप्राणां पुरतस्तं विशेषयेत्॥  
कर्णवेधं ततः कृत्वा उत्सृजेद्वाक्यपूर्वकम्॥४॥

दद्याद्यूपं मध्यदेशे रोपयेत्कदलीं ततः॥  
रंभाश्च रोपयेद्दिक्षु स्थालीपाकविधानतः॥५॥

अष्टावष्टौ च जुहुयादन्येषां च घृतेन तु॥  
एकैकामाहुतिं दद्यात्स्विष्टकृत्तदनंतरम्॥६॥

दक्षिणां च ततो दद्यात्पूर्णां दत्वाहुतिं व्रजेत्॥७॥

एकादिवृक्षं वृक्षाणां विधिंवक्ष्ये द्विजोत्तमाः॥  
समुत्सृज्य ततोयूपं कर्मणासह धर्मवित्॥८॥

वृक्षमूले यजेद्धर्मं पृथिवीं च विशंतथा॥  
दिगीशांश्च तथा यक्षानाचार्यं तोषयेत्ततः॥९॥

धेनुं च दक्षिणां दद्याद्दोहदं वृक्षपूजनम्॥  
कृत्वा सम्यग्विधानेन सवित्रेऽर्घ्यं निवेदयेत्॥१०

 इति श्रीभविष्ये महापुराणे मध्यमपर्वणि तृतीयभागे तृतीयोऽध्यायः॥३॥छ॥

सूतउवाच॥॥

अथाश्वत्थप्रतिष्ठायां मूलेबाहुप्रमाणके॥  
स्थंडिलं कारयेत्तत्र वंदनेनोक्षितं तथा॥१॥

पद्मं प्रकल्पयेत्तत्र सामान्यार्घ्यं विधाय च॥  
पूर्वेद्यूरात्रिसमये तद्विष्णोरिति वै ऋचा॥२॥

स्थापयेद्वारिणापूर्वं कयानेति च गन्धकम्॥  
गंधद्वारेति तैलेन श्रीश्चतेति च चन्दनम्॥३॥

दद्याद्दूर्वाक्षतं कल्पे ब्राह्मणत्रयभोजनम्॥  
कारयेच्छितसूत्रैश्च वेष्टयेच्चनदस्य च॥४॥

कुंभे विजापकं पूज्यं ब्राह्मणं च परेघटे॥  
स्वदिक्षु दिक्पतींश्चैव वृक्षमूले नवग्रहान्॥५॥

मंडले शिवमभ्यर्च्य पीठपूजापुरःसरम्॥  
अथध्यानं प्रवक्ष्यामिश्वेतं वृषभमेव च॥६॥

द्विभुजं शूलहस्तं च सर्वाभरणसंयुतम्॥  
आरोपयेत्स्वसामर्थ्याद्भूतशुद्धिं समाचरेत्॥७॥

ततोर्घ्यपात्रं कृत्वा तु पीठपूजां समाचरेत्॥  
गणेशं गुरुपादं च जयंभद्रं

समाहितः॥८॥

मध्ये आधारशक्तिं च कूर्मानंतं सपद्मकम्॥  
चन्द्रसूर्याग्निनादीनां मंडलानि क्रमाद्यजेत्॥९॥

पुनः पात्रांतरस्थं च गृहीत्वा कुसुमं बुधः॥  
पाणिकच्छपिकां कृत्वा ध्यायेद्वैवरुणं तथा॥१०॥

पूर्ववच्चविधानेन दद्यात्पात्रादिकं त्रयम्॥  
मधुपर्कं चासनं च पृच्छेच्च स्वागतं पुनः॥११॥

मुद्रां प्रदर्श्यविधिवदंगपूजां समाचरेत्॥  
पूर्वादिपत्रे इन्द्रादीन्ब्रह्माणं मध्यतोयजेत्॥१२॥

अनंतं पुरतश्चैव तेषामस्त्राणि तद्बहिः॥  
मध्ये तोयाधिपं रुद्रं शांतं चैव प्रशांतकम्॥१३॥

भूस्तत्वं च भुवस्तत्वं स्वस्तत्वादि च तत्वकम्॥  
कामं धर्ममधर्मं च दिक्षुनारायणं शिवम्॥१४॥

नैर्ऋते च यजेद्दुर्गां पार्श्वयोश्च शतक्रतुम्॥  
विनायकं च विष्णुं च गङ्गां पृथिविषष्टिकम्॥१५॥

षोडशेनोपचारेण पूजयेच्च विशेषतः॥  
मंडलस्योत्तरे भागेनागरूपमनंतकम्॥१६॥

पंचकृष्णालकैः कुर्याद्बृहत्पर्वप्रमाणकम्॥  
आरोपयेच्चाक्षताद्यैः श्वेतचन्दनपुष्पकैः॥१७॥

पूजयेत्परया भक्त्या अग्निकार्यमथाचरेत्॥  
वरुणं जुहुयात्पूर्वं मधुना पायसेन वा॥१८॥

तिलाक्षतैर्वा आज्यैर्वा त्रिमध्वक्तैरथापि वा॥  
अष्टोत्तरशतं कुर्याद्दिगीशानां घृतेन तु॥१९॥

एकैकामाहुतिं दद्यात्पुष्पैस्तिलघृतेन च॥  
नारायणं शिवं दुर्गां गणेशं च ग्रहान्निशि॥२०॥

अष्टावष्टौ च जुहुयादूघृतेत्वेकाहुतिर्भवेत्॥  
ब्रह्मयुध्वानमितिमंत्रेण ब्रह्माणं पायसेनतु॥२१॥

एकाहुतिं ततो दद्यादापोहिष्ठेति वा त्रिभिः॥  
ततो वरुणमुद्दिश्य दद्यादाज्याहुतित्रयम्॥२२॥

इमं वरुण इति वा तद्वरोमा ऋचा पुनः॥  
वरुणस्योत्तंभनमसीति येनापावक एव च॥२३॥

वातस्ययमिति पुनः पञ्चवर्णं यथाक्रमात्॥  
ततो वरुणमुद्दिश्य घृतेन च गुडैः सह॥२४॥

ततः स्विष्टकृते दद्याद्बलिं दद्यादनुक्रमात्॥  
मध्वाज्यपायसं दद्याद्वरुणाय विशेषतः॥२५॥

यवक्षीरं दिगीशानामन्येषां पायसेन तु॥  
नागायपिष्टकं दद्याल्लाजाहोमाष्टकं पुनः॥२६॥

अनंतस्योत्तरे तीरेपद्मंपत्रं परिस्तरेत्॥  
अष्टकृष्णलस्यानेन वरुणं राजतेन तु॥२७॥

कुर्यात्पूर्वद्वयेनापि बाणरत्तिसुवर्णकैः॥  
कुर्यात्पुष्करिणीं तत्रपूर्वार्धे चतुरस्रके॥२८॥

वरुणं विन्यसेत्तत्र तथा पुष्करिणीमपि॥  
विधिवद्वाक्यपूर्वेण उत्सृजेच्च जलेशयम्॥२९॥

ॐ अद्येत्यादि विष्णुरूपाय वरुणाय अमुक ऋषि-  
सगोत्रस्यामुकशर्मणः श्रुतिस्मृत्याद्युक्तवेदव्यास-  
प्रणीताग्निष्टोमफलप्राप्तयेपुष्करिणीप्रतिष्ठाकर्मणि-  
इमां पुष्करिणीं सुवर्णराजतां स्वगृह्योदितां सालंकारां  
सुपूजिताममुकगोत्रः श्रीअमुकदेवशर्मातुभ्यमहंसंप्रददे॥  
इति उत्सर्गवाक्यम्॥३०॥

ॐ अद्येत्यादि ब्राह्मणमुख्येभ्यः अमुकगोत्रस्या-  
मुकदेवशर्मणोममाग्निष्टोमाद्यनेकफलप्राप्तये-  
इमं जलाशयं वरुणदैवतं सुपूजितं चतुर्मुखसहितं-  
चतुःसत्वावच्छिन्नस्नानपानाद्युपभोगाय  
अमुकसगोत्रः श्रीअमुकदेवशर्माहमुत्सृजे॥३१॥

ततो नौकां समादाय मध्यात्किंचितथोत्तरे॥३२॥

जलाशयस्य मध्यं तु ऋत्विग्घोमं चरेत्ततः॥३३॥

पूर्वावस्थायिनीं यष्टिं समारोप्य विधानतः॥  
ततो वरुणसूक्तेन वरुणं राजतोद्भवम्॥३४॥

पुष्करिण्यासमं तेन नागयष्ट्यंतरेक्षिपेत्॥  
तत्रैवानंतनागं च मंत्रमेतदुदीरयेत्॥३५॥

पुंडरीकदलाभास शुभरक्तांतलोचन॥  
फणासहस्रसंयुक्त सुप्रतिष्ठ नमोऽस्तुते॥३६॥

दक्षिणां च ततो दद्यात्ततः पूर्णाविधीयते॥  
मोचयेन्मकरान्ग्राहान्मीनकूर्माञ्जलेचरान्॥३७॥

पद्मोत्पलं च शैवालं मंत्रमेव प्रयत्नतः॥  
पुष्करिण्यां चत्रिः कुर्यात्खातं सर्वप्रदक्षिणाम्॥३८॥

आदित्यं ध्यायकं जप्त्वा क्षिपेल्लाजाकपर्दकान्॥  
पातयेत्क्षीरधारां च सहस्रेण शतेन च॥३९॥

सूत्रेण वेष्टयेत्प्राज्ञो रक्तेन च चतुःक्रमात्॥  
पथिसंतोषयेद्दीनान्संतोष्य च गृहं व्रजेत्॥४०॥

 इति श्रीभविष्ये महापुराणे मध्यमपर्वणि तृतीयभागे चतुर्थोऽध्यायः॥४॥॥छ॥ ॥

सूतउवाच॥॥

नलिन्यांच तथावाप्यांह्नदस्य द्विजसत्तमाः॥  
विधिं वक्ष्ये सहाङ्गेन विधानं शृणुतद्विजाः॥१॥

स्वर्णपादेन मानेन पूर्वेद्युरधिवासयेत्॥  
आपोहिष्ठेति मन्त्रेण तथा अब्जैः शतैरपि॥२॥

स्वमंडले शुभेस्थाने विशेत्पूर्वमुखेन तु॥  
गणेशं वरुणं चैव घटेसंपूजयेच्छिवम्॥३॥

वागीशं च तथाविष्णुं सूर्येकुंभे समर्चयेत्॥  
पायसेनाहुतिं दद्याद्वरुणाय घृतेन च॥४॥

एकैकामाहुतिं दद्यादन्येषां च स्रुवेण च॥  
बलिदानं पायसेन उत्सृजेत्तदनंतरम्॥५॥

यूपं निवेशयेत्पश्चाद्दद्याद्धेनुं च दक्षिणाम्॥  
पूर्णं दद्यात्सवित्रेर्घ्यं दत्वातुस्वगृहं व्रजेत्॥६॥

आरामस्य विधिंवक्ष्ये प्रतिष्ठाविधिविस्तरम्॥  
हीनारामस्य च तथा एकवृक्षस्य च द्विजाः॥७॥

अरण्यमध्ये पाश्चात्त्ये उत्तरे वा विशेषतः॥  
मंडपं वर्तुलं कुर्यादर्घ्यहस्तप्रमाणकम्॥८॥

तद्दक्षिणेभवेत्कुण्डं चतुरस्रं समंशुभम्॥  
चतुर्मुखं च कर्तव्यं तोरणाद्यैरलंकृतम्॥९॥

मंदरादिकमावाह्य तत्र संपूजयेत्क्रमात्॥  
विष्वक्सेनं च तत्रैव पूजयेद्गन्धचन्दनैः॥१०॥

भृगुंकर्णसमारूढं सर्वभूषणभूषितम्॥  
विष्वक्सेनंस्य मंत्रोयं पूजायां चैव सर्वतः॥११॥

द्वारपालं च संपूर्णं गौर्यादीन्कलशेषु च॥  
स्वासु दिक्षु दिगीशानां बलिपुष्पाक्षतादि

ना॥१२॥

नैर्ऋत्यवरुणयोर्मध्ये अनंतं प्रतिपूजयेत्॥  
इंद्रेशानयोश्च मध्ये ब्रह्माणं च प्रकल्पयेत्॥१३॥

वेदिपार्श्वे ततो गत्वा वेदिमावाह्य पूजयेत्॥  
आसनं कल्पयित्वा तु सामान्यार्घ्यंविधाय च॥१४॥

ऐशान्ये कलशेविद्युद्ब्रह्माणं चतथाग्रहान्॥  
स्वैःस्वैर्मंत्रैर्गंधपुष्पैर्नैवेद्यैश्च पृथग्विधैः॥१५॥

मंडलेशं वासुदेवं सासनं च बृहस्पतिम्॥  
पूजयेत्परया भक्त्या पायसान्नं बलिं हरेत्॥१६॥

द्विभुजं वासुदेवं शंखचक्रधरं विभुम्॥  
पद्मासनगतं ध्यायेत्पीतवासं सुशोभनम्॥१७॥

नीलोत्पलदलाभासं हरिचंदनचर्चितम्॥  
देवर्षिसिद्धसहितं कलत्रद्वय संयुतम्॥१८॥

ध्यात्वा आरोपयेदेवं बालादीनथ नायकान्॥  
विमलाद्या नायिकाश्च दिगीशांश्च यथाविधि॥१९॥

षोडशोच्चैः पृथग्रूपैः प्रतिपुष्पांजलिक्रमात्॥  
परितः पूजयेद्विष्णुं शिवं दुर्गां सरस्वतीम्॥२०॥

शुद्धस्फटिकसंकाशं ध्यायेत्सोमं चतुर्मुखम्॥  
अश्वारूढं दिव्यरूपं पद्माक्षं धृतपुष्पकम्॥२१॥

वरदं देवगंधर्वैः सेवितंमुनिभिः स्तुतम्॥  
श्वेतं वनस्पतिं ध्यायेद्द्विभुजं पीतवाससम्॥२२॥

स्वरथस्थं महाबाहुं शंखांकुशसखेटकम्॥  
विद्यां च वामतोध्यायेत्स्वमन्त्रेण च स्थापयेत्॥२३॥

दशस्वरान्वितं तोयं स्वभावं तमसान्वितम्॥  
मंत्रोयं देवदेवस्य पूजायां विनियोजयेत्॥२४॥

नीलं जयं भृंगिणं च परितश्च यथाक्रमात्॥  
ततः कुशंडिकांकृत्वा स्थालीपाकं विधानतः॥२५॥

अष्टोत्तरशतं चैव सोमाय द्वादशाहुतीः॥  
वनस्पतेस्तथाष्टौ च आज्येन्येषां विधीयताम्॥२६॥

एकैकामाहुतिं दद्यात्सप्तजिह्वामनंतरम्॥  
वास्तोष्पतय इति मंत्रेण स्थालीपाकद्वयं नयेत्॥२७॥

वनस्पतिं समुद्दिश्य ततोयमीरहेदृशम्॥  
वृक्षादीन्स्थापयेत्पूर्वेगायत्र्या प्रथमं बुधः॥२८॥

अब्जैरग्रं कांस्यवस्त्रं रत्नं दिक्षु यथाक्रमम्॥  
व्रीहयश्चेति मंत्रेण तथा च सरितश्च मे॥२९॥

मित्रत्रयश्चेति तथा पूषाचम ऋचा तथा॥  
संस्थाप्य व्रीहीन्संवाप्य तत्रैव विधिपूर्वकम्॥३०॥

क्षिपेद्गङ्गाजलं तोयेसर्वौषध्युदकेन च॥  
संस्थाप्य यजमानं च सुरास्त्वामितिमंत्रकैः॥३१॥

आचार्यमात्मने तत्रसंस्थितं द्विजपुंगवैः॥  
समाप्य नित्यविधिनाचार्यायाथ च दक्षिणाम्॥३२॥

धेनुं च लोहपात्रं च दत्वाइष्टां च दक्षिणाम्॥  
ब्राह्मणेभ्यो यथाशक्ति दद्यात्पूर्णां गृहं व्रजेत्॥३३॥

 इति श्रीभविष्ये महापुराणे मध्यमपर्वणि तृतीयभागे पंचमोऽध्यायः॥५॥छ॥

सूतउवाच॥॥

क्षुद्रारामप्रतिष्ठां च वक्ष्ये च द्विजसत्तम॥  
अमंडले शुभे स्थानेद्विहस्तमयस्थंडिले॥१॥

स्थापयेत्कलशं तत्रसोमं विष्णुं समर्चयेत्॥  
आचार्यमात्रं वरयेन्निशासूत्रैः प्रवेष्टयेत्॥२॥

वृक्षान्माल्यैरलंकृत्य भूषयेद्भूषणादिना॥  
दोहदं च ततो दद्यात्स्थापयेच्छितधारया॥३॥

भोजयेत्पंचविप्राणां पुरतोंऽते विशेषतः॥  
कर्णवेधं तंतः कृत्वा उत्सृजेद्वाक्यपूर्वकम्॥४॥

दद्याद्यूंप मध्यदेशे रोपयेत्कदलीं ततः॥  
रंभां च रोपयेद्दिक्षु स्थालीपाकविधानतः॥५॥

अष्टावष्टौ च जुहुयादन्येषां च घृतेन तु॥  
एकैकामाहुतिं दद्यात्स्विष्टकृत्तदनंतरम्॥६॥

दक्षिणां च ततो दद्यात्पूर्णां दद्याद्गृहं व्रजेत्॥७॥

 इति श्रीभविष्ये महापुराणे मध्यमपर्वणि तृतीयभागे षष्ठोऽध्यायः॥६॥छ॥

सूतउवाच॥॥

एकादिवृक्षवृक्षाणां विधिं वक्ष्ये द्विजोत्तमाः॥  
वृक्षस्य पश्चिमेभागे स्थापयेत्कलशं ततः॥१॥

वृक्षं संस्थापयेत्पूर्वं सूत्रेण परिवेष्टयेत्॥  
ब्रह्माणं कलशेभ्यश्च सोमं विष्णुं वनस्पतिम्॥२॥

ततस्तिलयवैर्होममष्टाष्टौ विधिवच्चरेत्॥  
समुत्सृज्य ततोयूपं कदल्यासह धर्मवित्॥३॥

वृक्षमूले यजेद्धर्मं पृथिवीं च विशंतथा॥  
दिगीशांश्च तथा यक्ष्मान्नाचार्यं तोषयेत्ततः॥४॥

धेनुं च दक्षिणां दद्याद्दोहदं वृक्षपूजनम्॥  
कृत्वा सम्यग्विधानेन सवित्रेर्ध्यं निवेदयेत्॥५॥

 इति श्रीभविष्ये महापुराणे मध्यमपर्वणि तृतीयभागे सप्तमोऽध्यायः॥७॥छ॥ ॥

सूतउवाच॥॥

अथाश्वत्थप्रतिष्ठायां मूले बाहुप्रमाणकम्॥  
स्थंडिलं कारयेत्तत्र चंदनेनाङ्कितं यथा॥१॥

पद्मं प्रकल्पयेत्तत्र सामान्यार्ध्यं विधाय च॥  
पूर्वेद्यूरात्रिसमये तद्विष्णोरिति वै ऋचा॥२॥

स्थापयेद्वारिणापूर्वंकया नेति च गंधकम्॥  
गंधद्वारेति तैलेन श्रीश्चतेति च चंदनम्॥३॥

दद्याद्दूर्वाक्षतं कल्ये ब्राह्मणत्रयभोजनम्॥  
कारयेत्सितसूत्रैश्च वेष्टयेच्चनदस्यच॥४॥

कुंभेविनायकं पूज्यब्रह्माणं च परेघटे॥  
स्वदिक्षु दिक्पतिंचापि वृक्षमूले नवग्रहान्॥५॥

मंडले शिवमभ्यर्च्य पीठपूजापुरः सरम्॥  
पूर्वेचंडं प्रचंडं च दक्षिणे नंदिभृंगिणम्॥६॥

अनंतं पश्चिमे काममुत्तरं गणनायकम्॥  
कार्तिकेयं मध्यदेशे आधारशक्तिपूर्वकम्॥७॥

अनंतं पृथिवाचेंव त्रिवृत्तं च त्रिमंडलम्॥  
अथध्यानं प्रवक्ष्यामि श्वेतं वृषभमेव च॥८॥

द्विभुजं शूलहस्तं च सर्वाभरणसंयुतम्॥  
आरोपयेत्स्वतंत्रेण मूलेविष्णुं समर्चयेत्॥९॥

शंकरं च तथामध्ये अग्रे ब्रह्माणकं यजेत्॥  
बलिं च पिष्टकान्नं च दत्वा च श्रपयेच्चरुम्॥१०॥

जुहुयाद्रुद्रमुद्दिश्य रुद्रसंख्याहुतिं क्रमात्॥  
अन्येषां च स्रुवेणैव होमं दद्यात्प्रयत्नतः॥११॥

रोपयेत्कदलीवृक्षमाचार्यं परितोषयेत्॥  
कृत्वा पूर्णां पंचधारां कृत्वा चापि प्रद

क्षिणाम्॥१२॥

क्षीरधारां च संपाद्य अर्घ्यं दत्वागृहं व्रजेत्॥१३॥

 इति श्रीभविष्ये महापुराणे मध्यमपर्वणि तृतीयभागेऽष्टमोऽध्यायः॥८॥छ॥ ॥

सूतउवाच॥

वटस्थानमथो वक्ष्ये तस्य मूलेतुदक्षिणे॥  
त्रिहस्तवेदिमुपरि स्थापयेत्कलशत्रयम्॥१॥

गणेशं शिवं विष्णुं पूजयित्वाहुनेच्चरुम्॥  
रक्तसूत्रैस्त्रिगुणितैः स्वर्णमेव पुरःसरम्॥२॥

यवक्षीरबलिं दद्यादुत्सृजेद्वाक्यमुच्चरन्॥  
यूपमारोपयेत्पश्चाद्वटमूलैः समर्पयेत्॥३॥

यक्षान्नागांश्च गंधर्वान्सिद्धांश्चैव मरुद्गणान्॥४॥

 इति श्रीभविष्ये महापुराणे मध्यमपर्वणि तृतीयभागे नवमोऽध्यायः॥९॥छ॥

सूतउवाच॥

वक्ष्येबिल्वप्रतिष्ठां च पूर्वेद्युरधिवासयेत्॥  
त्र्यंबकश्चेति मंत्रेण स्थापयेद्गंधवारिणा॥१॥

सुनाभेति च मंत्रेण मे गृह्णामीति चाक्षतम्॥  
कयानेति ततो धूपं वस्त्रं माल्यं निवेदयेत्॥२॥

यजेद्रुद्रं ततो वक्ष्येमध्ये दुर्गां धनेश्वरम्॥  
ततः कल्येसमुत्थाय नित्यं निर्वर्त्यशास्त्रतः॥३॥

स्वगृहे सप्तविप्रांश्च भोजयेद्द्विजदंपती॥  
मूलेहस्तद्वयं दत्वावर्तुला वेदिका भवेत्॥४॥

तत्र गैरिकयुक्तेन कुसुंभचूर्णके नवा॥  
निशारक्तेन वा कुर्यादष्टपत्रं सुशोभनम्॥५॥

निवेष्टनं ततः कुर्याद्बृक्षस्य द्विजसत्तमाः॥  
रक्तसूत्रैर्वेष्टयेच्च पंचसप्तनवेनतु॥६॥

व्रीहींश्च वापयेत्तत्र उत्तरादिमुखेनतु॥  
शिवं विष्णुं च ब्रह्माणं पूजयेद्भूतिमिच्छता॥७॥

शिवं च नायकं कुर्यादादित्यान्पत्रमूलके॥  
शेषं च तरुमूले तु मध्येनंतं शतक्रतुम्॥८॥

वनपालं च सोमं च सूर्यं पृथ्वीमनुक्रमात्॥  
होमं तिलाक्षतैः कार्यं बलिं दद्याद्धृतौदनैः॥९॥

यक्षेभ्यो माषभक्तं च वायनानि च द्वादश॥  
ग्रहाणां प्रीतये दद्यात्क्षीरेणवेष्ट्य दक्षिणाम्॥१०॥

कांचनं कांस्यपात्रं च तांबूलं ताम्रपात्रकम्॥  
यूपारोपः कर्णवेधः सवित्रेऽर्ध्यं निवेदयेत्॥११॥

अथ रात्रिप्रतिष्ठां च वक्ष्ये शास्त्रानुसारतः॥  
यक्षैकवृक्षसंस्कारे न पुनर्जायते भुवि॥१२॥

पूर्वेद्युरुपवाहे तु वृक्षमूले घटं न्यसेत्॥  
विष्णुं शिवं गणेशं च पूजयित्वा तु स्थापयेत्॥१३॥

कलशं पंचभिः सप्तगंधतैलैरनंतरम्॥  
दुग्धेन पंचगव्येन शंखतोयेन यत्नतः॥१४॥

सूत्रैः संवेष्टनं कृत्वा वस्त्रमाल्यैरनंतरम्॥  
कांडादिति च मंत्रेण दद्याद्दूर्वाक्षतं ततः॥१५॥

विष्णुसूक्तेन च पुनः सिंदूरांजनचंदनम्॥  
दद्यात्फलं च दीपं च स्वयं तत्रस्वपेत्ततः॥१६॥

ततः प्रभातेविमले ब्राह्मणान्सप्त भोजयेत्॥  
पूर्ववत्कलशं कृत्वा शिवं विष्णुं गणाधिपम्॥१७॥

सोमं वनस्पतिं चैव एककुंभे समर्च्चयेत्॥  
हुनेत्पंचाहुतिंतत्र यूंप दद्यात्समुत्सृजेत्॥१८॥

बलिं च पायसेनैव प्रकुर्यात्कर्णवेधनम्॥  
वेष्टयेत्क्षीरतोयेन धान्यं धेनुं च दक्षिणाम्॥१९॥

दद्यादर्घ्यं हुनेत्पूर्णं

भोजयेद्द्विजदंपती॥२०॥

 इति श्रीभविष्ये महापुराणे मध्यमपर्वणि तृतीयभागे दशमोऽध्यायः॥१०॥छ॥

सूतउवाच॥॥

शतहस्तमितां मुष्टिं नानातरुविभूषिताम्॥  
पूगाम्रादिफलैर्युक्तं वास्तुं कृत्वा यजेत्तुयः॥१॥

षष्टिवर्षसहस्राणि स्वर्गलोके वसेच्चिरम्॥  
यद्विधानं प्रवक्ष्यामि यथाशास्त्रानुसारतः॥२॥

नित्यं निर्वर्त्यविधिवत्पंच विप्रान्समर्चयेत्॥  
भोजयेत्पूजयेद्विष्णुं प्रजापतिसमन्वितम्॥३॥

अग्निकार्यं ततः कृत्वा दद्याद्विप्रायदक्षिणाम्॥४॥

 इति श्रीभविष्ये महापुराणे मध्यमपर्वणि तृतीयभागे एकादशोऽध्यायः॥११॥छ॥ ॥

सूतउवाच॥॥

प्रतिष्ठां मंडपस्यैव शैलदारुमयस्य च॥  
तृणकाष्ठस्य च विभो तृणवत्सस्य च द्विजाः॥१॥

अधिवासस्य पूर्वेद्युः शुभेलग्नेघटं न्यसत्॥  
सूर्यं सोमं तथाविष्णुं कलशेतु समर्चयेत्॥२॥

प्रोक्षयेत्कुशतोयेन आपोहिष्ठेति वै ऋचा॥  
आप्यायस्वेति गंधेन गंधद्वारेति गंधकम्॥३॥

आकृष्णेनेति तैलेन श्रीश्च ते इति चंदनम्॥  
सिंदूरालक्तकं दद्यादंजनं पूर्वया सह॥४॥

ततः प्रभातेविमले श्राद्धं वृद्ध्यात्मकं चरेत्॥  
दिक्पालांश्चैव विन्यस्य मंडपे शुभलक्षणे॥५॥

मध्ये वेद्यंतरे चैव राजभिर्मंडलं लिखेत्॥  
सूर्यमावाहयेत्तत्र सोमं विष्णुं च पार्श्वयोः॥६॥

गणेशं च ग्रहांश्चैव दिक्पालांश्च घटेर्चयेत्॥  
पायसं जुहुयादग्नावष्टोत्तरशतं तथा॥७॥

आदित्यस्य तथाविष्णोः सोमस्य द्वादशाहुतीः॥  
बलिं च पायसं दद्यात्तैलं क्षीरमथापि वा॥८॥

तत उत्सृज्य विधिवद्वाक्यमेतदुदीरयेत्॥  
जानुभ्यामवनिं गत्वा शनैरोष्ठं न चालयेत्॥९॥

वास्तोष्पतिं च तत्रैव पूजयेद्गन्धचन्दनैः॥  
अर्घ्यं दद्याच्च विधिवद्भूतेनैवाहुतिं हुनेत्॥१०॥

ॐ अद्येत्यादि ब्राह्मणादिसर्वसत्वेभ्यो  
विष्णुप्रीणनार्थमिदं मण्डपं सुपूजितं सूर्यदैवतं  
शैलेयेष्टकादिसर्वसत्वेभ्यो रचितं श्रुतिस्मृ-  
त्युक्तफलप्राप्तिकामनया अमुकऋषिसगोत्रः  
श्रीअमुकदेवशर्माहमुत्सृजे॥११॥

ततः श्वेतघटं दद्यान्मण्डपोपरि सत्तमाः॥  
त्रिगुणेन निशाक्तैर्वा वेष्टयेद्वारिधारया॥१२॥

दक्षिणां विधिवद्दद्यात्सूर्यायार्घ्यं निवेदयेत्॥  
तृणवेश्मनि वै सूर्यं वासुदेव समन्वितम्॥१५॥

घटेगणेशं वरदं वरंकृत्वा समुत्सृजेत्॥  
ऐशान्यां दापयेद्यूपं ध्वजान्दिक्षु प्रकल्पयेत्॥१६॥

मंडपोपरिकलशं संस्थाप्य मन्त्रमुच्चरेत्॥  
प्रपायां वरुणः पूज्योविश्वकर्मा प्रयत्नतः॥१७॥

पृथिवीं च गणेशं पूजयित्वाहुतेद्घटम्॥  
सर्ववर्ज्यमिदं वाक्यं ध्वजमात्रं विधीयते॥१८॥

 इति श्रीभविष्ये महापुराणे मध्यमपर्वणि तृतीयभागे द्वादशोऽध्यायः॥१२॥छ॥॥

सूतउवाच॥॥

चतु

र्हस्तं महायूपं हस्तषोडशनिर्मितम्॥  
वक्ष्येतं च प्रतिष्ठां च रात्रौ त्रैरात्रिकं यजेत्॥१॥

वरुणं सितकुंभे च प्रपाकूपस्य पश्चिमे॥  
गायत्र्या स्नापयेत्पूर्वमापोहिष्ठेति वै क्रमात्॥२॥

गंधद्वारेति गन्धं च अंशुनाचेति तैलकम्॥  
मनोन्ना इति कुसुमं धूरसीति च धूपकम्॥३॥

कयानेति ददेद्वस्त्रं नैवेद्यं दीपचन्दनम्॥  
आदौश्राद्धं न कर्तव्यं प्रतिष्ठांते विधीयते॥४॥

दंपतीभोजनं कुर्याद्वरयेदेकब्राह्मणम्॥  
मंडपेचाष्टहस्ते च कलशे तत्र विन्यसेत्॥५॥

पूजयेद्वरुणं देवं नारायणसमन्वितम्॥  
शिवं च पृथिवीं चैव स्वैःस्वैर्मन्त्रैर्यथाक्रमात्॥६॥

ततः कुशंडिकां कृत्वा स्थालीपाकविधानतः॥  
वरुणं च समभ्यर्च्य जुहुयादाहुतीर्दश॥७॥

अन्येषां च स्रुवेणैव दद्यादेकाहुतिं क्रमात्॥  
वरुणस्योक्तवरुणं तत्त्वायामि ततः परम्॥८॥

वरुणस्योत्तंभनमसीति च आभ्यांदेवातथैव च॥  
येनापावकचक्षसा पंचमं समुदाहृतम्॥९॥

रात्रस्य यूपमित्यादि परं च दशमस्तकम्॥  
ततः स्विष्टकृतं कृत्वा सप्तजिह्वां चरुंनयेत्॥१०॥

इह वेत्यादिकं पंचततः पंचाहुतिं हुनेत्॥  
शंभवे च पृथिव्यै च महाराजाय च क्रमात्॥११॥

चरुपाकेति नैवेद्यं बलिं चैवागुरूदनम्॥  
शंकराय च रुद्राय शर्वाय पशुपतये इति च॥  
उग्राय असनायेति भवाय तदनंतरम्॥१२॥

महादेवाय च पुनरीशानायेति च क्रमात्॥  
चरुपाकेति नैवेद्यं बलिं चैवागुरूदनम्॥१३॥

वाक्यपूर्वं सृजेत्तोयं तत्रवाक्करणं शृणु॥१४॥

ॐ अद्येत्यादि ब्राह्मणादिसर्वसत्वेभ्यः  
अमुकगोत्रस्य मत्पितुरमुकदेवशर्मणः स्मृति  
श्रुत्याद्युक्तं कूपप्रतिष्ठाजन्यफलप्राप्तये इमं  
कूपं सुपूजितं साच्छादितं वरुणदैवतममुकसगोत्रः  
श्रीअमुकदेवशर्माहमुत्सृजे॥१५॥

दक्षिणां विधिवद्दद्याद्गां च दद्यात्पयस्विनीम्॥१६॥

मंडपे क्षुद्रकूपे च प्रतिष्ठां शृणुतद्विजाः॥  
गणेशं वरुणं कुंभे विधिवत्पूजयेत्सुधीः॥१७॥

वेष्टयेद्रक्तसूत्रैश्च दद्याद्यूपं समुत्सृजेत्॥  
दक्षिणां विधिवद्दद्याद्विप्रान्संपूजयेत्ततः॥१८॥

 इति श्रीभविष्ये महापुराणे मध्यमपर्वणि तृतीयभागे त्रयोदशोऽध्यायः॥१३॥

सूतउवाच॥

पुष्पारामप्रतिष्ठां तु वक्ष्ये शृण्वंतु वै द्विजाः॥  
मध्येवेदिं त्रिहस्तां च कृत्वा संस्थापयेद्घटम्॥१॥

अधिवासस्य पूर्वेद्युर्यथावद्विप्रभोजनम्॥  
कृत्वा घटेगणेशं च सूर्यं सोमं हुताशनम्॥२॥

नारायणं स्थंडिले च जुहुयान्मधुपायसम्॥  
विधिवद्यूपमारोप्य गोधूमान्सेचयेद्गुरौ॥३॥

वेष्टयेद्रक्तसूत्रैश्च प्रदद्याच्चेति दक्षिणाम्॥  
एतद्धाराजलेनैव यवान्नं सगुडं पयः॥४॥

ऐशान्यां यूपमारोप्य विधिवद्द्विजसत्तमाः॥  
कर्णवेधं समारोप्य स्नापयेत्कुशवारिणा॥५॥

धान्यं यवं च गोधूमं दद्याद्विप्राय दक्षिणाम्॥  
शतधारजलेनैव वेष्टयेत्परितो द्विजाः॥६॥

 इति श्रीभविष्ये महापुराणे मध्यमपर्वणि तृतीयभागे चतुर्दशोऽध्यायः॥छ॥१४॥॥

सूतउवाच॥॥

ज्येष्ठाषाढे तुलस्याश्च प्रतिष्ठां विधिवच्चरेत्॥  
यजमानः शुद्धदिने एकादश्यामथापि वा॥१॥

ततोरात्रौघटं स्थाप्य पूजयेत्परमेश्वरम्॥  
नारायणं शिवं सोमं ब्रह्माणं चेंद्रमेव च॥२॥

गायत्र्यास्नापनं कुर्यात्तथोक्तैर्मंत्रकैरपि॥  
कयानेति च गंधेन अश्रुनेति च तैलकम्॥३॥

त्वां गंधर्वेति च पुनः पुष्पं मंडंशनेति च॥  
मानस्तोकेति कुसुमं श्रीश्चतेति च चंदनम्॥४॥

वैश्वदेवीति च पुनर्मंत्रेणानेन चंदनम्॥  
दूर्वामंत्रेण दूर्वाश्च रूपेणेति च दर्प्पणम्॥५॥

फलमंत्रेण च फलं समेधेति च अंजनम्॥  
सकुशं पीतसूत्राद्यैर्वेष्टयेत्क्षीरधारया॥६॥

शतधाराजलेनैव वेष्टयेत्स्वगृहं व्रजेत्॥  
वस्त्रेणावृत्य विधिवद्बुधः कालेघटं न्यसेत्॥७॥

सप्तपंचत्रिभिर्वाथ तद्विष्णोरिति वै ऋचा॥  
स्नापयेदथ साध्वीभिः कृतमंगलपूर्वकम्॥८॥

ततः श्राद्धं समाप्यैव मातृपूजापुरःसरम्॥  
आचार्यं वरयेत्पूर्वं गंधाद्यैः कुसुमैरपि॥९॥

आचार्य एव होतास्याद्ब्रह्माणं च सवस्यकम्॥  
मंडपे दशहस्तेपि वर्तुले स्थंडिलेषु च॥१०॥

सहस्रं मंडलं कुर्यात्तत्र नारायणं यजेत्॥  
ग्रहाल्ँलोकेश्वरान्मध्ये आदित्यांश्च मरुद्गणान्॥११॥

रुद्रादन्वसूंश्च कलशे परितश्च समर्चयेत्॥  
ततः कुशंडिकां कृत्वा होमं तिलयवेन तु॥१२॥

अष्टोत्तरशतं कुर्यादन्येषां शक्तितोहुनेत्॥  
नारायणं समुद्दिश्य दद्यादुत्सृज्य सत्तमाः॥१३॥

मध्येयूपं समुद्दिश्य चरुपाकं बलिं ददेत्॥  
कदलीं दिक्षुसंन्यस्य ध्वजान्दिक्षु प्ररोपयेत्॥१४॥

दक्षिणां कांचनं दद्यात्तिलं धान्यं सपुष्पकम्॥  
धेनुं पयस्विनीं दद्याद्वेष्टयेत्क्षीरधारया॥१५॥

जयंत्याः सोमवृक्षस्य तथा सोमवटस्य च॥  
पनसस्य कदंबस्य निंबस्य द्विजसत्तमाः॥१६॥

पाटलाकनकस्यैव शाल्मलीनिंबुकस्य च॥  
बिंबाशोकवटस्यैव प्रतिष्ठां नैव कारयेत्॥१७॥

भद्रकस्य शमीकोणचंडातकवकस्य च॥  
खदिरस्यैव कर्तव्यं कर्णवेधं न कारयेत्॥१८॥

 इति श्रीभविष्ये महापुराणे मध्यमपर्वणि तृतीयभागे पंचदशोऽध्यायः॥१५॥

सूतउवाच॥

वृक्षादीनां प्रतिष्ठांच उत्तमेसूत्तमं चरेत्॥  
मध्येमध्ये कनिष्ठा तु कनिष्ठं परिकीर्तितम्॥१॥

वर्तुलं मंडलं कुर्यात्तत्तु शीर्षेतथान्त्यके॥  
मध्ये वा वेदिकां कुर्यात्तन्मध्ये कुंडमंडलम्॥२॥

पूर्वेद्यूरात्रिसमये घटंसंस्थाप्य पूजयेत्॥  
शेषं संपूज्य विधिवत्पृथिवीं च शिवंतथा॥३॥

गंधतोयेन गायत्र्यासेतुं संपूज्य मोक्षयेत्॥

कयानेति च मंत्रेण आप्यायस्वेति वै ऋचा॥४॥

दद्याद्गन्धादिकं श्रीश्च ते लक्ष्मीति चचंदनम्॥  
दूर्वामंत्रेण दूर्वाश्च फलमंत्रेण वै फलम्॥५॥

शन्नोदेवीति मन्त्रेण दद्यात्कुशपवित्रकम्॥  
सुरासुरेति मंत्रेण प्रदद्याद्वस्त्रयुग्मकम्॥६॥

अञ्जनालक्तकं कुर्यान्मनोन्ना इति संपठन्॥  
कुर्याच्छ्राद्धं परदिने वसुधारापुरःसरम्॥७॥

वरयेदथ आचार्यं होतारं नरवरश्चरेत्॥  
पात्रद्वयं विधातव्यं सदस्याचार्यमेव च॥८॥

सेतुयागे विधातव्यं तथाधान्याचलेपि च॥  
सहस्रहोमेवैकं तु विवादे ब्रह्मऋत्विजौ॥९॥

यजेदेनं कृते मौलियागार्थं यागमण्डपम्॥  
वेदिमावाहयेत्पूर्वं मंडपं प्रतिपूजयेत्॥१०॥

विघ्नग्रहाल्ँलोकपालान्सर्वसिद्धिप्रदायकान्॥  
स्थंडिले सर्वतोभद्रे शेषं विष्णुं प्रदर्शयेत्॥११॥

तत्रैव तु वराहाख्यं प्रतीतमृत्विजोत्तमम्॥  
स्थालीपाकेन जुहुयादष्टाविंशतिकत्रयम्॥१२॥

आज्येन तु वराहस्य होमपंचकमीरितम्॥  
ततस्तिलयवे नैव एकैकामाहुतिं क्रमात्॥१३॥

बलिं दद्यात्पृथग्रूपं शेषयेद्विधिपूर्वकम्॥  
पिष्टकान्नं घृतान्नं च विस्तरे वा गुडौदनम्॥१४॥

माषभक्तं तु लोकायपृथिव्यै परमान्नकम्॥  
वाक्यपूर्वं सृजेद्धीरो वाक्यप्रकरणं शृणु॥१५॥

ॐअद्येत्यादि एकविंशतिकुलस्या विशिष्ट-  
स्वर्गप्राप्तये इमं सेतुं संक्रमसमेतं विष्णुदैवतं सु-  
पूजितं विधिवद्वासुदेवस्य प्रीतये अहमुत्सृजे॥१६॥

बद्धाञ्जलेः पठेन्मत्रं कुर्याच्च विधिवत्ततः॥१७॥

पिच्छिले पतितानां च उद्गातेनाङ्गभङ्गतः॥  
प्रतिष्ठिते धर्मसेतौ धर्मोमेस्यान्न पातकम्॥१८॥

सेतोरस्य प्रबंधस्य श्रद्धया परया युतः॥  
ये चात्रप्राणिनः सन्तिसर्वेषां प्राणधारक॥१९॥

वेदागमेन यत्पुण्यं कथितं सेतुबंधने॥  
तत्पुण्यं तु मयादेवपाथे वहिसमर्पितम्॥२०॥

यूपं दद्यादितिमन्त्रेण अन्तेचापि तथा ध्वजान्॥  
विधिवद्दक्षिणां दद्यात्कुलानि नव पञ्चवा॥२१॥

पूर्णांदत्वा सवित्रेर्घ्यं दत्वा च स्वगृहं व्रजेत्॥  
अनातपे क्षुद्रसेतोः प्रतिष्ठां विधिवच्चरेत्॥२२॥

पूर्वं च दधिवासं चप्रभाते विप्रभोजनम्॥  
सेतुमध्यं ततोगत्वा गन्धादोन्विधिवच्चरेत्॥२३॥

विष्णुं शिवं हुताशं च एककुंडे समर्चयेत्॥  
वास्तोष्पतिं यजेत्तत्र होमं तिलयवेन तु॥२४॥

कुर्यादेकैकशो विप्रा अष्टाविंशतिसंख्यया॥  
उत्सृज्यदापयेद्धूपं ध्वजवर्ज्यं हि सत्तमाः॥२५॥

ज्ञातिभिः सहभुञ्जीत कृतकृत्योभिधीयते॥२६॥

 इतिश्रीभविष्ये महापुराणे मध्यमपर्वणि तृतीयभागे षोडशोऽध्यायः॥१६॥छ॥

सूतउवाच॥

तत्रदण्डे च विप्रेन्द्राश्चतुरस्त्रे समंततः॥  
षष्टि

हस्तमितां भूमिं तस्यपूर्णं मनोरमाम्॥१॥

प्रचारार्थं गवांचैव यो दद्यात्सुसमाहितः॥  
षष्टिवर्षसहस्राणि रुद्रलोके महीयते॥२॥

तदर्धं च तदर्धं च तदर्धं वा समुत्सृजेत्॥  
योदद्यात्केवलां भूमिं कन्यां दासीं तथावृषम्॥३॥

अलंकारं विनाधेनुं फलस्यार्धंप्रकीर्तितम्॥  
अमंडपे शुभेस्थाने शर्करादिविवर्जितम्॥४॥

द्विहस्तवेदिकामध्ये प्रकुर्यात्सेतुमंडपम्॥  
तत्र संपूजयेद्भद्रं ब्रह्माणं च शचीपतिम्॥५॥

गणेशं क्षेत्रपालं च शेषं चैव दिगीश्वरान्॥  
पञ्चोपचारैर्विधिवत्पूजयेत्पायसादिना॥६॥

स्थालीपाकेन जुहुयादन्ते वै विप्रभोजनम्॥  
अत्रयागे श्राद्धवर्जं पूर्वेद्युरधिवासयेत्॥७॥

त्र्यम्बकेनैव मन्त्रेण भूमिसंस्थाप्य पूजयेत्॥  
तद्विष्णोरिति मन्त्रेण गन्धतैलं सचन्दनम्॥८॥

प्रदद्यादसुनीतेति पुनस्तुनैव स्थापयेत्॥  
पञ्चगव्येन च पुनः श्रीश्चतेति च पुष्पकम्॥९॥

एवं यूपस्य च तथा अधिगृह्णाति मन्त्रकम्॥  
गन्धद्वारेति गन्धेन अंशुनातेति तैलकम्॥१०॥

सुरासुरेति कुसुमं दूर्वामंत्रेण दूर्वया॥  
प्रभाते पूजयेद्देवान्नुमुद्दिश्य होमयेत्॥११॥

स्थालीपाकेन विधिना अन्येषां पूर्ववच्चरेत्॥  
उत्सृज्यारोपयेद्यूपं स्थिरोभवेति वै ऋचा॥१२॥

तंत्रेणनिर्मितं कुर्यात्सफलं च त्रिहस्तकम्॥  
हस्तैकं प्रापयेन्मध्ये क्षेत्रे चैव विशेषतः॥१३॥

स्थापयेत्तत्र मन्त्रेण पञ्चगव्येन यत्नतः॥  
मधुवातेति मधुना आप्यायस्वेति वै दधि॥१४॥

तद्विष्णोरिति मन्त्रेण घटतोयैरनंतरम्॥  
पृथिवीं च वराहं च कूर्ममाधवशक्तिकान्॥१५॥

वास्तोष्पतिं च विष्णुं च यूपेसंपूजयेत्क्रमात्॥  
दद्यादर्घ्यं च विवरेगर्तेहोमं विवर्जयेत्॥१६॥

अर्घ्यपाद्ये च दुष्टे च हस्तेनोत्सृज्यसत्तमाः॥  
ॐअद्येत्यादि गोब्राह्मणसर्वसत्वेभ्यः  
पर्यटनार्थाय इमांभूमिं च सुपूजितां  
विष्णुदेवतां गोप्रचाररूपिणीं स्मृति-  
श्रुत्याद्युक्तफलप्राप्तयेऽहमुत्सृजे॥१७॥

शिवलोकस्थितागावः सर्वदेवैः सुपूजिताः॥  
एवं निवेदयेद्विप्रा गोप्रचारं समाहितः॥१८॥

समुक्तः सर्वपापेभ्यो विष्णुलोके महीयते॥  
यावंति तृणगुल्मानि संतिभूमौ शुभानि च॥१९॥

तावद्वर्षसहस्राणि स्वर्गलोके महीयते॥२०॥

 इति श्रीभविष्ये महापुराणे तृतीयभागे गोप्रचारविधौ सप्तदशोऽध्यायः॥१७॥छ॥॥

सूतउवाच॥

कलौ चैकाहसाध्येन प्रतिष्ठामल्पवित्तवान्॥  
सद्योधिवासमाज्येन प्रकुर्या

त्तांत्रिकोत्तमः॥१॥

उत्तरंतु गतेहंसे अतीते चोत्तरायणे॥  
शरत्काले व्यतीते तु वसंते यज्ञमारभेत्॥२॥

नारायणादिमूर्तीनां द्वात्रिंशद्भेद मेवतु॥  
प्रतिष्ठां प्रतिमानां च गजास्यादींश्च सत्तमाः॥३॥

नित्यं निर्वर्त्यमतिमान्कुर्यादभ्युदयं ततः॥  
विप्रान्संभोजयेद्वाथ ततो यागगृहं व्रजेत्॥४॥

गणेश ग्रहदिक्पालान्प्रतिकुंभेषु पूजयेत्॥  
स्थंडिले पूजयेद्विष्णुं परिवारगणं यजेत्॥५॥

स्नापयेत्प्रथमं देवं तोयैः पञ्चविधैरपि॥  
पञ्चामृतैः पञ्चगव्यैः पंचमृत्पिण्डकैरपि॥६॥

तिलतैलैश्च स्नेहैश्च कषायैरपि सत्तमाः॥  
पञ्चपुष्पोदकैर्वाथ त्रिपदैरपि सत्तमाः॥७॥

तुलसीकुसुमापुष्पं पत्राण्याहुस्त्रिपत्रकम्॥  
पञ्चकाम्रशमीं पद्मकरवीरं च पंचकम्॥८॥

मृत्तिकाकरिदंतस्त तथाश्वखुरमृत्तिका॥  
गोमूत्रं गोमयं क्षीरं दधिसर्पिस्तु पंचमम्॥९॥

कुर्यात्प्राणप्रतिष्ठां च होमं कुर्याद्यथाविधि॥  
दक्षिणां विधिवद्दद्यात्पूर्णां तु तदनंतरम्॥१०॥

 इति श्रीभविष्ये महापुराणे मध्यमपर्वणि तृतीयभागेऽष्टादशोऽध्यायः॥१८॥छ॥

सूतउवाच॥

अतः परं तु विप्रेन्द्राः काल्यादीनां तथैव च॥  
अधिवास्य च पूर्वेद्युः श्राद्धमभ्युदयात्मकम्।॥१॥

प्रथमे जलजैः स्नानं पञ्चगव्यैरनंतरम्॥  
पूर्ववच्च विधानेन कुंभेदुर्गां समर्चयेत्॥२॥

पञ्चामृतैः पञ्चगव्यैः करीषशतधारया॥  
श्रीबिल्वे पूजयेद्देवीं दद्यात्प्राणमनंतरम्॥३॥

बिल्वपत्रैः फलैर्वापि दद्याच्चापि शताहुतीः॥  
एकैकशस्तु अन्येषां दद्यात्काञ्चन दक्षिणाम्॥४॥

प्रतिमां कालिकायाश्च तारायाश्च पृथक्पृथक्॥  
ग्राह्यं विनार्चयेद्विप्राः पञ्चपञ्चशतैरपि॥५॥

भोजयेत्स्नापयेद्देवीं गंधतोयैर्दिन त्रयम्॥  
ताम्रकुंभेऽर्चयेद्देवीं त्रिदिनं प्रातरेवहि॥६॥

समीरणं ततो दद्यात्पेटिकायां निवेशयेत्॥  
ततोपि गन्धतोयैश्च स्नापयेत्कन्यकादिभिः॥७॥

ततो वै चाष्टमदिने रात्रावपि प्रपूजयेत्॥  
पशुदानं प्रकर्तव्यमग्निकार्यं च पायसैः॥८॥

शिवलिङ्गप्रतिष्ठां च वक्ष्ये तंत्रमतं यथा॥  
त्रिविप्रं भोजयेद्विप्रा अधिवास्यं विशेषतः॥९॥

नित्यं समाप्य च पुनः कुर्यादभ्युदयं ततः॥  
आचार्यं वरयेत्प्रातः स्नापयेत्पूर्ववर्त्मना॥१०॥

परिवारगणैः सार्द्धमर्चयेत्तदनंतरम्॥  
दद्यात्समीरणं पश्चादग्निकार्यं समाचरेत्॥११॥

तिलहेममयीं गां च दद्याद्गां च विधानतः॥  
न नाम नचगोत्रं च होमकर्मणि सर्वदा॥१२॥

पूर्णिमायां विशेषेण नान्येषां च कथंचन॥  
होमांते वसुधारां च कुंभे दत्वाविधानतः॥१३॥

त्रिहस्तचरकायं च हस्तैकं चतुर्हस्तके॥  
शालिग्रामशिलायाश्च प्रतिष्ठां विधिवच्चरेत्॥१४॥

सद्योधिवासयेदेवं द्वादश्यां स्नापयेदथ॥  
रत्नतोयैः परिमलैस्त्रिगंधैः पंचपल्लवैः॥१५॥

कुंभे प्र

जापतिं स्थाप्य श्वेताब्जं नवनाभके॥  
नवदुर्गोक्तमार्गेण पूजयेत्परमेश्वरम्॥१६॥

चक्रस्वरूपतो ज्ञेयं प्रदद्याच्च समरिणम्॥  
आनीय ताम्रभांडे च त्रिकालं प्रतिपूजयेत्॥१७॥

पायसान्नैरुत्पलैर्वा पंकजैर्वापि होमयेत्॥  
सकाञ्चनं वस्त्रयुग्मं प्रदद्याद्भूरिदक्षिणम्॥१८॥

श्रीसूर्यस्य गणेशस्य विरिञ्चेश्चापि सत्तमाः॥  
वटवृक्षांतिकं गत्वा स्थापयेद्वरुणं ततः॥१९॥

रक्ताब्जे पूरयेत्सूर्यं परिवारसमन्वितम्॥  
अष्टाविंशतिभिर्द्दत्वा दद्यात्प्राणमनंतरम्॥२०॥

एकाहमथवाकाशे गुप्तं कृत्वा दिनत्रयम्॥  
त्र्यहादेव पुनः पूजां पुनर्होमं समाचरेत्॥२१॥

पुनश्चभोजयेद्विप्रान्दद्यात्काञ्चनदक्षिणाम्॥  
वाराहीत्रिपुरायाश्च नारिकंदोलकैरपि॥२२॥

स्नापयेद्वा विधानेन सिन्दूराद्यैः समर्चयेत्॥  
दद्यात्समीरणं पश्चात्पुनः पूजां च होमयेत्॥२३॥

पशुज्ञानं च कर्तव्यं षण्मासैः पञ्चमोदकैः॥  
कुमारीं भोजयेद्रात्रौ दद्यात्काञ्चन दक्षिणाम्॥२४॥

प्रतिमां भुवनेशीं च महामायाम्बिकामपि॥  
कामाक्षां च ततो देवीइन्द्राक्षी चापराजिता॥२५॥

पूर्वेद्यू रात्रिसमये पिष्टकाष्टौ निवेदयेत्॥  
अष्टौनिर्माणयेत्पश्चाद्बलिं चाष्टौविधानवित्॥२६॥

परिवारगणैः सार्द्धं पूजयेत्प्रयतः सुधीः॥  
समीरणं ततो दद्याच्छिवं सूर्यं यजेत्पुनः॥२७॥

पायसान्नैश्च जुहुयात्त्रिदिनं लिपिपूजनम्॥  
कुमारीपूजनं कुर्यादग्निकार्यं दिनत्रयम्॥२८॥

पशुदानं च कर्तव्यं विभवेसति सत्तमाः॥  
रात्रौ जागरणं कुर्यान्महोत्सवपुरःसरम्॥२९॥

 इति श्रीभविष्ये महापुराणे मध्यमपर्वणि तृतीयभागे एकोनविंशोऽध्यायः॥१९॥

सूतउवाच॥॥

दुर्निमित्तान्यथो वक्ष्ये शृण्वंतु मुनिसत्तमाः॥  
यस्ययेग्रहदोषाः स्युस्तेषां शांतिं यथाक्रमात्॥१॥

दिव्यंतरिक्षे भौमंचेत्येवं त्रिपरिकीर्तितम्॥  
ग्रहर्क्षाद्यैः कृतं दिव्यमान्तरिक्षं निबोधमे॥२॥

उल्काहितोदिशो दाहः परिवेशस्तथैव च॥  
जलाशयानां वैकृत्यं भौमं तदपिकीर्तितम्॥३॥

भौमं चाल्पफलं ज्ञेयं दिव्यांतरिक्षमेव च॥  
सप्ताहमफलं दद्याद्दैवं चापि च तत्क्षणात्॥४॥

देवानां हसनं चैव कल्कनं रुधिरस्रवः॥  
अकस्माद्व्यसनं तत्रयत्र निर्घातनिर्दयः॥५॥

सर्पाद्यारोहणं चैव दैवं तदपि कीर्तितम्॥  
ततो मेघात्समुत्पन्ना यदिवृष्टिः शिलातले॥६॥

सप्ताहाभ्यंतरे जीवमुत्पन्नं निष्फलं भवेत्॥  
एकराशिस्थिताः पापाः शनिभौमदिवाकराः॥७॥

पृथ्वीधूमाकुला तत्र रुदंति बहवोजनाः॥  
अभिचारगतेजीवे शनौ च तत्र नागते॥८॥

तत्र पश्यति राजेन्द्रयोधरां धारयिष्यति॥  
सूर्यमपश्यत द्वंद्वं दिग्दा

हश्च तथैव च॥९॥

दर्शनं धूमकेतोश्च नक्षत्रे धूमदर्शने॥  
भूकंप एवमासे च एकमासे तथादिने॥१०॥

राज्ञो जन्मदिने वाथ शक्रचापं दिनांतरे॥  
दर्शनं खरवातं च ग्रहयुद्धस्य दर्शनम्॥११॥

मासत्रये तु ग्रहणमुल्कापातप्रपातनम्॥  
आकाशेप्यथ भूमौ च तत्र मंडूकमेव च॥१२॥

हरिद्रावृष्टि पाषाणे सिंहबिल्वाकृतिर्यदि॥  
दर्शने राष्ट्रदुर्भिक्षमकरं नृपतिक्षयः॥१३॥

चैत्रेकुंभे नदीवेगेदर्शने विप्लवो भवेत्॥  
अर्कस्थाद्भुतमेतद्धि स्रुग्युक्तं श्रपयेच्चरुम्॥१४॥

आकृष्णेनेति मंत्रेण अथवार्केण यत्नतः॥  
प्रासादतोरणं तत्रद्वारं प्राकारवेश्म च॥१५॥

धान्यसारं गवां सारं कूपे कुंभप्रदर्शनम्॥  
आदित्यस्याद्भुतं विद्यात्कलशं जुहुयात्ततः॥१६॥

सहस्रं जुहुयाद्वाथ ततः शान्तिर्भवेद्ध्रुवम्॥  
विकृताः पक्षिणश्चैव पांडुकपोतास्ततः॥१७॥

श्वेतोलूको बृहच्चैव द्रोणकाकश्च कोकिलः॥  
क्रौंचश्च वर्द्धनीचैव निपतंति गृहेयदि॥१८॥

गृहे तस्य महोत्पातो भविष्यति न संशयः॥  
स्थूलभङ्गप्रग्रहणं प्ररोहणमथापि वा॥१९॥

हाराः कटकटायंते जातस्य दंतसंभवः॥  
हसतां देवतानां च गात्रेस्वेदश्च जायते॥२०॥

सर्पमंडूकप्रसवः कुंभं नापिक्वचिद्भवेत्॥  
निमित्तान्येवमादीनि जायंते यस्य वेश्मनि॥२१॥

षड्भिर्मासैश्च म्रियते गृहिणी च शुभाचया॥  
अशनिः पतते यत्र गृहेवज्रं च पादपे॥२२॥

शुक्ला वन्हिस्फुलिङ्गाश्चतस्यविद्धिमहद्भयम्॥  
खर्जूर उदरावर्ते निकोचगरलेपि च॥२३॥

फलिवृक्षेतिन्दुके च यत्र निर्जायते क्वचित्॥  
उद्याने देवगेहे च स्वगृहे चैत्यवृक्षके॥२४॥

कुर्यादादित्यवारेण अयुतं तिलपायसम्॥  
ततः शान्तिर्भवेदाशुधेनुं दद्याच्च दक्षिणाम्॥२५॥

पायसं तिलमुद्गौ च पुष्पं वा तालवृंतकम्॥  
इक्षुमोदकपिण्याकाञ्जुहुयाद्रविमुद्दिशन॥२६॥

सिंहासनं रथंछत्रं ध्वजंचामरभूषितम्॥  
अकस्माद्दृश्यते यत्र राज्ञो वान्यत्र कुत्रचित्॥२७॥

नदयंति च सत्यस्योज्ज्वलनं स्त्रीपुरुषयोः॥  
आगमस्य च दृष्ट्वैव भंगः कटकटायनम्॥२८॥

उपरिष्टेभवेद्यस्य महोत्पातो भवेदयम्॥  
चलत्वं चाधरस्यापि तथा कटकटायनम्॥२९॥

रुदितं कोकिलस्यापि उलूकोप्यशुभं वदेत्॥  
राजामात्यविनाशाय महीं च तत्सुतोऽपि वा॥३०॥

हस्तिनोमदयुक्ताश्च म्रियंते नात्र संशयः॥  
ताडीपूगादयो यत्र यमौ स्यातां प्रमादतः॥३१॥

गेही तत्र विनश्येत सदारः पुत्रसंयुतः॥  
बद्धपुष्पे यदापुष्पं पुष्पं वा यदि दृश्यते॥३२॥

अक्षतादर्शनात्तत्र सोमस्याद्भुतदर्शनम्॥  
दधिमधुघृतं चैव जुहुयादयुतं द्विजः॥३३॥

पालाशं सोममुद्दिश्य सोमस्य च भवेद्दिने॥  
इमंदेवा इति मं

त्रेण सोमाय श्रपयेच्चरुम्॥३४॥

उत्पतंति गृहेयस्य यवा माषाश्च पुष्कलाः॥  
दधिक्षीराज्यपाकेषु रुधिरं दृश्यते यदि॥३५॥

अकस्माद्गृहदाहस्तु अनग्निज्वलनं यथा॥  
मेघहीना भवेद्विद्युद्वृषस्योद्गनं तथा॥३६॥

व्याधिहीनाविनश्यंति निखिलाः पशुमानुषाः॥  
एवं सर्वाणि भूतानि भवन्त्यकारके ध्रुवम्॥३७॥

राजामात्यविनाशाय गेहेगेही विनश्यति॥  
प्राणनाशाय विप्रायाहुत्या च प्रभवंति हि॥३८॥

दृष्टावाभद्रमत्युग्रं जुहुयादयुतं क्रमात्॥  
दधिमधुघृतैर्युक्तं खादिरोदुंबरेपि च॥३९॥

अग्निर्मूर्द्धेति मंत्रेण श्रपितं लोहितं चरुम्॥  
त्रिविप्रान्भोजयेद्दद्याद्दक्षिणांलोहितं ततः॥४०॥

स्वर्णमंगारमुद्दिश्य ततः शांतिः प्रजायते॥  
पुष्पं वा पातयेद्यत्र फलं वापि तथैव च॥४५॥

दध्यन्नं च घृतैर्मिश्रं रौप्यं हिरण्यमेव च॥  
हस्त्यश्वमहिषागावो दारापत्यधनानि च॥४२॥

तुष्टेनांगारकेणैव सर्वमेतत्प्रदीयताम्॥  
अंगारकेण मंत्रेण खादिरं चाक्षतैर्युतम्॥४३॥

दक्षिणां च यथाशक्ति दद्याद्विप्राय वा पुनः॥  
लोहितं च बलिं दद्यात्ततः संपद्यते शुभम्॥४४॥

धावंति चोर्ध्वपुच्छाश्च गृहेगावः स्वयं यदि॥  
आरोहंति गृहंविप्राः सारमेयाश्च सूकराः॥४५॥

गृहेयस्य भवंत्येते तस्य भार्याविनश्यति॥  
सर्वेषां वा भवेन्मृत्युर्वंध्या गावः प्रजायते॥४६॥

मिथ्यावादेन गेही च राज्ञा वादश्चतिष्ठति॥  
अपवादेगृहे गावो नर्दयंति हसंति च॥४७॥

धरणीहननं यत्र द्वयोरास्कंदनं तथा॥  
निमित्तान्येवमादीनि गोश्वजातानि सत्तमाः॥४८॥

यस्य गेहे भवंत्येते नाशस्तस्य भवेद्ध्रुवम्॥  
मंडूकसर्पकूष्मांडाः प्रवसंति यथास्त्रियः॥४९॥

अकस्माद्यदि चैतानि बुधस्योत्पातलक्षणम्॥  
शांतिं तत्र प्रवक्ष्यामि यथा संपद्यते ध्रुवम्॥५०॥

दधिमधुघृताक्तं च अपामार्गं तथा पुनः॥  
अयुतं बुधवारे च जुहुयाच्छ्रद्धया पुनः॥५१॥

अंबकेति च मंत्रेण बुधं च श्रपयेच्चरुम्॥  
सुवर्णं बुधमुद्दिश्य गां च दद्यात्पयस्विनीम्॥५२॥

सुवर्णं पुष्पवृष्टिं च सुफलं चाक्षतं तथा॥  
गृहे प्रांंगणके यस्य निपतंंति कदाचन॥५३॥

अलंकारजलं वापि सर्वाभरणभूषितम्॥  
गृहमध्येतु यः पश्येत्क्षीणामंतर्हितां स्त्रियम्॥५४॥

अकस्मान्मालतीपुष्पं जातं स्यात्तस्य वा गृहम्॥  
सोमायन च संतुष्टः सर्वमेतत्प्रदृश्यते॥५५॥

धनं धान्यं तथा पुत्रमैश्वर्यं च वरस्त्रियः॥  
सभृत्याश्च महिष्यश्च भविष्यंति न संशयः॥५६॥

श्रीश्चतेति मन्त्रेण अपामार्गं तथा बुधः॥  
सहस्रं बुधवारे च जुहुयाद्घृतसंयुतम्॥५७॥

पयस्विनीं तथा गां च वासोयुगसमन्वितम्॥  
द्विजाय श्रद्धया दद्यात्ततः संपद्यते शुभम्॥५८॥

रक्तस्रावो भवे

द्यत्र तत्र ऋत्विक्प्रसूयते॥  
सिंहव्याघ्रगवादीनां धनहानिविपत्करः॥५९॥

एकोवृषस्त्रयोगावः सप्ताष्ट नव दंतिनः॥  
संवत्सरेण तस्यैका प्रसूतिर्विहिता पुनः॥६०॥

पुनः पुनाव्रतं चाशु अकाले मैथुनं तथा॥  
गावोयत्र प्रसूयंते यमौ दोषकराविमौ॥६१॥

भुञ्जीकृतानि धान्यानिव्रीहयो यवतंडुलाः॥  
ग्राविमार्जारमंडूका स्थूणाभंगे चप्राङ्गणे॥६२॥

विकिरंति नखैर्भूमिं प्ररोहंति ग्रहं तथा॥  
गृहे यस्य प्रजायंते तस्य मृत्युर्न संशयः॥६३॥

षण्मासाभ्यन्तरे यत्र श्मशानं यास्यति ध्रुवम्॥  
कलहं ज्ञातिवैरं चव्याधिपीडा भविष्यति॥६४॥

विप्रवृद्धिर्मित्रनाग इष्टेष्वेनिष्टदर्शनम्॥  
भार्यापुत्रविनाशश्च भवेदेषु विनिश्चितम्॥६५॥

क्रियावंतं यदाकुर्वन्कुर्वीत गृध्रबिल्वके॥  
यदाराज्ञां विभ्रमं च तथा चैव गृहं तथा॥६६॥

अमात्यवर्गाश्च पुरेराज्ञां राज्यपराङ्मुखाः॥  
बृहस्पतिं समुद्दिश्य गां च दद्यात्पयस्विनीम्॥६७॥

वारिमंडे च कूपे च वाप्यां च मधुकांजिके॥  
क्षीरं दधिघृतं चैव जातं यदिभविष्यति॥६८॥

अकस्मात्तत्र वृक्षं च फलेन सहसंयुतम्॥  
गृहमध्ये प्रजायेत ततः संपद्यते शुभम्॥६९॥

बृहस्पतेस्तु तुष्टस्य सर्वमेतन्निदर्शनम्॥  
गौरोबृहस्पतेश्चैव प्रकुर्यात्प्रायदक्षिणाम्॥७०॥

अशुभं च शुभेनैव शांतिं होमं चकारयेत्॥  
तत्रैव राक्षसं यत्र घटकं परिशेषणम्॥७१॥

केशरीशर्करातैल राजतं तांडवं स्थितम्॥  
माषभक्तं तथा धान्यं सुवर्णं रजतानि च॥७२॥

ताम्रंकांस्यं तथा लोहं शीसकं पित्तलं तथा॥  
स्थापितानीव दृश्यंते गृहेचैतानि यस्य वै॥७३॥

धननाशो भवेत्तस्य स्वर्गभंग मथापि वा॥  
व्याधिपीडां तथा घोरां राजोपद्रवबंधनम्॥७४॥

गजाश्वपशुभृत्यानां विनाशो जायते ध्रुवम्॥  
यस्यैतानि प्रदृश्यंते पर्वतः कथितानि च॥७५॥

संव्यत्यस्य प्रजायेत निश्चलासुखदा सदा॥  
दंतोत्तरेषु दंताश्च पंक्तिमाक्रम्य संस्थिताः॥७६॥

तेपिदोषकराः सर्वे शलाकाकृतिनस्तथा॥  
उपदंताश्च सर्वेतेन ते दोषकराः क्वचित्॥७७॥

भांडेकुंभे यदाचैव श्रूयते घनगर्जितम्॥  
कंचुकानां गृहेचैव प्राकारः श्रूयते यदि॥७८॥

मूषिकानां मुखे चैव ज्वलंती यस्य पश्यति॥  
गेही तत्रैव नश्येत शुक्रस्याद्भुतदर्शनम्॥७९॥

शांतिं तत्र प्रवक्ष्यामि यया संपद्यते शुभम्॥  
शमीपत्रं निर्मितं च यवैर्युक्तं गृहिण्यपि॥८०॥

दधिमधुघृताक्तं च जुहुयाद्भार्गवे दिने॥  
शुक्लवासोयुगं चैव गां च शुक्लां पयस्विनीम्॥॥८१॥

सुवर्णं श्रद्धया चैव दद्याद्विप्राय दक्षिणाम्॥  
देवागारे यदा भूमिर्लोहिता तत्र दृश्यते॥८२॥

पुष्पिता दृश्यते लोके तत्र सिद्धिर्महद्भ

यम्॥  
राजा वा राजपुत्रो वा राज्यं वापि विनश्यति॥८३॥

मंत्रिणो मंत्रिपुत्राश्च म्रियंते नात्र संशयः॥  
यत्र वा दृश्यते लोके गृहे यस्य सुपूजिताः॥८४॥

पुष्पिताश्च गृहस्तंभाः शरीरं च घटस्तथा॥  
हस्त्यश्वमहिषाश्चैव अजागावस्तथैव च॥८५॥

नित्यं स्वामिवधार्थाय पुष्पितां प्रवहंति च॥  
गृहेहंसो गृहेसम्यङ्मण्डूका जलचारिणः॥८६॥

द्वारेप्रविश्य सर्पश्च प्रतिमायाः प्रकल्पनम्॥  
अकस्माद्घटशब्दोपि यत्र कुत्रापि जायते॥८७॥

स्रवंति प्रमदा यत्र भिन्नास्ते स्युर्नवांगिकाः॥  
गृहीतत्र विनश्येत सपुत्रपशुबांधवः॥८८॥

धनुःखङ्गधरा रात्रौ मध्याह्ने चान्द्रके तथा॥  
उदितं दृश्यते व्योम्निज्वलितः पावकस्तथा॥८९॥

मनुष्यानंगनां चैव मरणं राष्ट्रविभ्रमम्॥  
रससिद्धानि वस्तूनि सुराद्याश्चापि वा पुनः॥९०॥

हस्तिनो मदयुक्ताश्च अश्वाधीरितहिंसकाः॥  
विनश्यंति सदाचैते शनेरद्भुतदर्शनम्॥९१॥

नगरेवा च ग्रामेवातत्रकैवार्थ वैरिणा॥  
दिवा वा यदि वा रात्रौ शनेरद्भुतदर्शनम्॥९२॥

मृगव्याघ्रादिरक्षांश्च तथा गोमहिषानपि॥  
उत्पतंति यदा चैतेशनेरद्भुतमादिशेत्॥९३॥

निधिमंत्रं प्रवक्ष्यामि येन संपद्यते शुभम्॥  
जुहुयादयुतं सम्यक्सस्यांश्च समिधं द्विजाः॥९४॥

शन्नोदेवीति मंत्रेण शुभार्थं शनिवासरे॥  
चरुं च श्रपयेत्तत्र समुद्दिश्य शनैश्चरम्॥९५॥

गांच नीलां ततो दद्याज्जीवद्वत्सां पयस्विनीम्॥  
वासोयुगं च विप्राय सुवर्णं रजतं तथा॥९६॥

दत्वातुश्रद्धया सम्यग्दक्षिणां शिरसं स्थितां॥  
विधिं होमावसाने तु ततः संपद्यते शुभम्॥९७॥

यदाद्वारे गोधिका च शंखिनी प्रविशेद्गृहम्॥  
तथाशुभं विजानीयाद्राजपीडा धनक्षयः॥९८॥

अयुतं जुहुयात्सम्यक्ततः संपद्यते शुभम्॥  
विनागर्जितमेघेन शिलावृष्टिः प्रजायते॥९९॥

बहुमिश्राणि पांडूनिपतंति तत्र दृश्यते॥  
तत्र संदृश्यते चाभ्रं वृक्षा वातविवर्जिताः॥१००॥

शक्रध्वजंतथा चापं पतनं सुमनस्य च॥  
दिवाशिवापुरोरौति उलूको वा निशाचरः॥१॥

निशिनिपत्य काकुत्स्थे प्रदेशे रौति वा वृषः॥  
अधर्मप्रबलादेशे राजा धर्मपराङ्मुखः॥२॥

अन्योन्यं च जिघांसंति गोब्राह्मणमथापि वा॥  
गृहेगृही विनश्येत सपुत्रपशुबांधवाः॥३॥

उत्सानं द्वारदेशेस्य मरणं राष्ट्रविभ्रमम्॥  
राज्यनाशो भवेद्राज्ञो मरणं वाहनस्य च॥४॥

विपरीतानि देशानि क्रमतः संभवंति हि॥  
राहुणाग्रस्तसूर्योऽपि निशिचाथ यदा दिवा॥५॥

तारकागणवच्चैव राज्ञां निधनकारकम्॥  
सहामात्या विनश्यंति स्वर्गेये च सुदुर्जयाः॥६॥

परचक्रेण पात्यंते राजानो नात्र संशयः॥  
छायाध्वजंचगगने दृश्यते च कदाचन॥७॥

दर्शनादेव राज्ञस्तु विनाशः सहराष्ट्रकैः॥

ज्वलितो दृश्यते यत्र पावकस्य सकृज्जलम्॥८॥

वज्रेशिरसि गात्रे वा जीवितं तस्य दुर्लभम्॥  
द्वारोपति तथा स्तंभे अग्निंवा धूममेव वा॥९॥

पुरुषस्य तु तत्रैव गगने यस्य पश्यति॥  
गगनेऽशनिघातेन शक्तहस्तेन वा पुनः॥११०॥

अब्दस्याभ्यंतरे तस्य मरणं नात्र संशयः॥  
शिखायावलमध्ये तु सधूमः पावकोद्गमः॥११॥

दृश्यते नगरे मध्ये तत्रैवाद्भुतदर्शनम्॥  
शवस्य नीयमानस्य उत्थानं वा प्रमादतः॥१२॥

स्थापितस्य च लिंगस्य अन्यत्रागमनं तथा॥  
निर्घातश्चापि भूकंपोनिवातोल्काप्रदर्शनम्॥१३॥

अकाले पुष्पिता वृक्षाः फलं चाकालसंभवम्॥  
अनिमित्तानि सर्वाणि दूरमागत्य निर्भरम्॥१४॥

अनिमित्तस्य नाशो यः सैंहिकेयकृतस्य च॥  
नराणामासनं चैव गवां वा मानुषीगिरम्॥१५॥

पक्षमात्रां तरेतस्य पुत्रस्य मरणंदिशेत्॥  
अयुतं जुहुयात्तत्र राहुमुद्दिश्य यत्नतः॥१६॥

शांतिमत्र प्रवक्ष्यामि यया संपद्यते शुभम्॥  
दधिमधुघृताक्तं च कुर्याद्दुर्वाक्षतं तथा॥१७॥

कलायु इति मन्त्रेण जुहुयाद्रविवासरे॥  
चरुं च श्रपयेत्तत्र राहुमुद्दिश्य संश्रयात्॥१८॥

होमं कुर्यात्ततो गांच कपिलां च पयस्विनीम्॥  
अब्रवीत्तिलशङ्खं वा वासोयुगमथापि वा॥१९॥

श्रद्धया राहुसुदिश्य दद्याद्विप्राय दक्षिणाम्॥  
दुरितस्य विनाशाय तस्य संपद्यते शुभम्॥१२०॥

दधिमधुघृतक्षीरेण वारुणेन च वारुणे॥  
दृश्यते चाद्भुतं तेषु विशिष्टै र्दोषदर्शिभिः॥२१॥

गृहीतत्र विनश्येत भवेत्सपशुबांधवः॥  
दृश्यंते तत्र क्रौंचाश्च जंबुकागृधवायसाः॥२२॥

दारुणं भीषणं घोरं नृत्यंति च हसंति च॥  
मैथुनानि च सर्वेषां यस्य वासे भवेद्यदि॥२३॥

मृत्युस्तस्य भवेदाशु ईश्वरस्य च शासनात्॥  
धूमकेतुर्यदा व्योम्निज्वलत्पावक सन्निभः॥२४॥

स्थानात्स्थानांतरं याति भूमौ वा पतते भृशम्॥  
सबंधुरस्यते राजापरचक्रैःस पीडितः॥२५॥

दुर्भिक्षं मरणं चैव चिरं राष्ट्रे भविष्यति॥  
गावोमर्कटकुंभा वा विशंतेगृहवेश्मानि॥२६॥

गावश्चतस्य नश्यंति दारापत्यधनानि च॥  
अन्यस्य दोषोभवति गृहेयान्ति प्रमादतः॥२७॥

अब्दांतरे भवेन्मृत्युर्विरजाहि भविष्यति॥  
शांतिमत्र प्रवक्ष्यामि यया संपद्यते शुभम्॥२८॥

सप्ताश्वरथसंयुक्तं हेमच्छत्रविभूषितम्॥  
विप्रायमंडपं दद्याद्विल्वपत्रमथापि वा॥२९॥

ऐंद्रेणैव तु मंत्रेण होमः कार्यो द्विजातिभिः॥  
अकस्माच्छालतालाक्षखदिरोत्पलसेरकाः॥१३०॥

गृहमध्ये प्रजायंते केतोरद्भुतदर्शनम्॥  
हंसं वा द्रोणकाकंं वा मयूरं वा गृहोपरि॥३१॥

गृहेतस्य महोत्पातः केतारेद्भुतदर्शनम्॥  
शांतिमत्र प्रवक्ष्यामि यया संपद्यते शुभम्॥३२॥

दधिमधुघृताक्तं च जुहुयादयुतं कुशम्॥

त्र्यंबकंचेति मंत्रेण केतवेभिवपेच्चरुम्॥३३॥

नीलां धेनुं सवत्सां च बहुक्षीरप्रदां तथा॥  
मृत्तिकां हेमवासश्च नानालंकारमेव च॥  
दक्षिणां च प्रवक्ष्यामि यस्य नास्तिचप्रकिया॥३४॥

देवमुद्दिश्य दानेन होमेन चरुणा तथा॥  
दक्षिणस्यां दिशिच्छायां यः पश्येदात्मनः स्वयम्॥३५॥

स्वच्छायां पादुकस्यैव पश्येत्पञ्चशिरोद्वयम्॥  
एवमेवैव यच्छिन्नं शिष्यति च ततोहितम्॥  
शीघ्रनाशमवाप्नोति सप्ताहेनात्र संशयः॥३६॥

उच्चावचान्प्रवक्ष्यामि यथाशास्त्रेण चोदितः॥  
काकमार्जारशूकानां कपोतानां विशेषतः॥  
मैथुनं दृश्यते यत्र तच्च राहोर्महाद्भुतम्॥३७॥

शनि मुद्दिश्य जुहुयादयुतं शनिवासरे॥  
पूजयेदर्कपुष्पेण शतेन जुहुयाच्चरुम्॥३८॥

कृत्वा तत्रैव पश्येतशनेरद्भुत दर्शनम्॥  
अष्टाविंशं चरुं कृत्वा ततः शांतिर्भवेद्ध्रुवम्॥३९॥

भुजः पादस्तथाचक्षुः स्पंदने मरणं दिशेत्॥  
तत्तुसोमाद्भुतं विंद्याद्वामदक्षिणतः क्रमात्॥४०॥

कृष्णपक्षे भवेद्वामे विपरीतेद्भुतं दिशेत्॥  
अनिष्टसूचकं यस्मात्तस्माच्छांतिं प्रकल्पयेत्॥४१॥

शतार्द्धं रविमुद्दिश्य शान्त्यर्थे होममाचरेत्॥  
चरुपाकविधानेन यवैस्तिलससर्पिषा॥४२॥

पुस्तके यज्ञसूत्रं च असत्पात्रे वरौतु वा॥  
शक्रवस्त्रप्रदग्धे च सूर्यस्याद्भुतदर्शनम्॥४३॥

हयमारं त्रिमध्वक्तं जुहुयादिष्टसिद्धये॥  
देवपुस्तकरत्नानि मणिकांचनमेव च॥४४॥

लोहितस्याद्भुतं विद्यात्सहस्रं च विशोधनम्॥  
देवागारे तथा गोधाशंखिनी प्रविशेत्क्वचित्॥४५॥

द्रोणकाको बकश्चैव उलूकद्वयमेव च॥  
रक्तकंठः कपोतश्च व्याघ्र एणश्च वा दिशेत्॥४६॥

यस्यदेव गृहं पश्येत्तस्य तस्यायुतं हुनेत्॥  
न चात्र गृहवैकृत्यं हसनं यदि दृश्यते॥४७॥

संपत्तिसूचकं गेहेमरणं दुःखदर्शनम्॥  
क्रंदने हतराज्येन गजाश्ववाहने क्वचित्॥४८॥

सूर्यमुदिश्य जुहुयादयुतं सर्वसिद्धये॥  
प्रमादात्कंपने हानिः स्वेदेजाते विपद्भवेत्॥४९॥

क्षीरस्रावे च रुधिरेतत्र राज्ये महद्भयम्॥  
गोच्छागंवाथ गोमायुर्गृहोपरि प्रनृत्यति॥१५०॥

यदारौति दिवापेन्द्रात्तदान शोभवेद्ध्रुवम्॥  
श्वजंबूकमथ व्याघ्रो यथाशक्ति च धावति॥१५१॥

ईशेनमहिषस्तद्वत्तदा देशे च विप्लवः॥  
राहोरद्भुतमुद्दिश्य सहस्रं जुहुयाच्चरुम्॥५२॥

वृक्षाद्भुतं यदापश्येत्तत्र तस्यां परित्यजेत्॥  
यद्गृहेषु हुतं यांति देशविप्लवमादिशेत्॥५३॥

देशे वा नगरे ग्रामे आरण्यपशुबन्धनम्॥  
सर्पं वा विपरीतं च मांसपिंडमथापि वा॥१५४॥

तद्गृहे मरणं चैव देशविप्लवमादिशेत्॥  
दिवाद्भुतेऽयुतं रात्रौ द्विगुणं भवेद्ध्रुवम्॥५५॥

द्विगुणं चापि संध्यायामर्धरात्रे चतुर्गुणम्॥  
अकालेपुत्र

मरणमकाले गृहिणीमृतिः॥५६॥

सौराद्भुतं विजानीयादशुभे वा विशोधनम्॥  
एकैकस्यायुतं यत्र कुर्यात्तत्रैव होमयेत्॥५७॥

सांगोपाङ्गेन सहित मष्टावष्टौ हुतं च वा॥  
अधिप्रत्यधिसहितं गृहपक्षेपि सत्तमाः॥५८॥

तन्मानेन हुतेविप्राः कुर्यात्तत्रै वभूषणम्॥  
एकैकस्याहुतं विप्रा अष्टावष्टौ हुतं च वा॥५९॥

अधिप्रत्यधिदेवानां याश्चान्याश्चाङ्गदेवताः॥  
मानांतं च ददेत्पूर्णां दत्वापूर्णां न होमयेत्॥६०॥

वक्ष्ये ग्रहमखे मानं येनमानेन सिद्ध्यति॥  
अमानकरणे दोषस्तस्मान्मानं न हापयेत्॥६१॥

पङ्क्तिचत्वारिंशदाद्यचेतुर्धा विभजेन्नरः॥  
अनिष्टाय ततो दद्याच्चरुंहोमं विभागशः॥६२॥

अधिप्रत्यधिदेवानामष्टावष्ट ह्युदाहृतम्॥  
त्र्यंबकादिषु मंत्रेषु होमत्रयमुदाहृतम्॥६३॥

धनंजये तथा दद्याच्चरुहोमं विभागतः॥  
आदित्यायाष्टावष्टावधिकं कल्पयेत्सुधीः॥१६४॥

शतहोमे तु सर्वत्र दशांगं कल्पयेन्नरः॥  
अनिष्टाय युगांगं तु ग्रहेभ्योह्यंगनाय च॥१६५॥

अधिप्रत्यधिदेवानां तथैवांगं प्रकल्पयेत्॥  
द्वौतु दद्यात्र्यंबकाय तथा धनंजयाय च॥१६६॥

तत्र होमोनायकाय सर्वत्रैव विचक्षणः॥  
सहस्रे चैव विंशांगे अनिष्टाय दशांशकम्॥१६७॥

पंचांशेन ग्रहाणां च पंचांशेन यवानपि॥  
तत्रानिष्टेपंचशतं तस्यार्धं ग्रहवाग्यतः॥१६८॥

एकत्रिंशद्भवेन्मानम्३९ अन्येषां तु चतुर्दश१४॥  
ग्रहाधिकं होमयुगं तत्रभागे प्रकल्पयेत्॥१६९॥

अधातये च तिथ्यंगं पंचांगं यस्य चाद्भुतम्॥  
ग्रहेभ्यश्चैव पंचागं तत्र वांगं परानपि॥१७०॥

एकैकांगे भवेन्मानं षट्शतं षष्टिरेव च॥  
अधिकं च भवेत्षष्टिर्दशमं भागशेषतः६६१०॥१७१॥

अनिष्टांशे त्रिसहस्रं त्रिशतं त्रिंशकं तथा॥  
चतुःशतं ग्रहाणां च तथा सप्तशताधिकम्॥१७२॥

उपग्रहेभ्यो दद्याच्च पंचाशीत्यधिकं शतम्१८५॥  
तिथ्यंगभागः शेषेणग्रहे सप्तशताधिकम्॥१७३॥

एकैकं तु ग्रहस्यैवमादित्याय युगं भवेत्॥  
ग्रहांगे यत्स्थितं भागं युगलं भागशेषतः॥१७४॥

त्र्यंबकाय च तद्दद्यात्तथा धनंजयाय च॥  
शांतिके पौष्टिकाम्ये च यदीच्छेत्सुखमात्मनः॥१७५॥

ग्रहाणां चायुतं होमं त्र्यहसाध्येन हामेयेत्॥  
त्र्यहसाध्ये विधानं यत्पुरैवोदीरितं द्विजाः॥१७६॥

इदानीं प्रक्रमेणैव या भोगः स निगद्यते॥  
पूर्वस्मिन्दिवसेनिष्टे सहस्रं त्रिशतोत्तरम्१३००॥  
इतरेषां ग्रहाणां च प्रत्येकं तु शतं शतम्१००॥१७७॥

अधिप्रत्यधिदेवानां पंचाशद्धोम उच्यते॥  
प्रथमेहिप्रदद्याच्च मिलित्वा त्रिसहस्रकम्३०००॥  
द्वितीयदिवसेनिष्टे द्विसहस्रमुदाहृतम्२०००॥१७८॥

प्रतिग्रहेभ्यस्त्रिशतं दद्यादष्ट शताधि

कम्१०८॥  
उपग्रहेभ्यो दद्याच्चषोडशभ्यो यथाक्रमम्॥१७९॥

एकाशीतिं ददौ यत्नादशीतिं चांत्ययोर्द्वयोः॥१८०॥

एवं द्वितीयदिवसे मिलित्वा षट्सहस्रकम्६०००॥  
अनिष्टाय त्रिशतं तु तृतीयदिवसे मतम्॥१८१॥

तंप्रत्येकं ग्रहाणां च द्वाचत्वारिंशदुच्यते४२॥  
अधिप्रत्यधिदेवानां प्रत्येकं पंचत्रिंशकम्॥१८२॥

तृतीयदिवसे दद्यान्मिलित्वैकसहस्रकम्१०००॥  
आदित्याय युगं दद्यादेकं त्र्यंबकाय च॥१८३॥

धनंजयाय होमैकमेकं चायुतमुच्यते॥  
तदर्धकं ग्रहेभ्यश्च इतरेभ्यस्तदर्धकम्॥१८४॥

ग्रहाणां त्रिसहस्रं तु पंचानां च सहस्रकम्१२००॥  
त्रिसहस्रं भागशेषमादित्याय सहस्रकम्॥१८५॥

त्र्यंबकाय तथा दद्यात्तथा धनंजयाय च६०००॥१८६॥

षट्पादाधिक षट्षट्कसहस्रपरिसंख्यया॥  
नवश्लोकशतोद्भूतं संपूर्णं स्याद्भविष्यकम्॥१८७॥

 इति श्रीभविष्ये महापुराणे मध्यमपर्वणि तृतीयभागे विंशोऽध्यायः॥२०॥

इतितृतीयभागःसमाप्तः॥

इति मध्यमपर्व समाप्तम्॥छ॥

श्रीवेङ्कटेश्वरार्पणमस्तु॥

शुभमस्तु॥

श्रीरस्तु॥ ॥ ॥ ॥ ॥ ॥

इदं भविष्यमहापुराणान्तर्गतं द्वितीयं मध्यमपर्व खेमराजश्रीकृष्णदास इत्यनेन मुम्बय्यां  
स्वकीये “श्रीवेंकटेश्वर” मुद्रणालये मुद्रयित्वाप्रकाशितम्। संवत् १९५३,  
शके १८१८, सन् १८९६.

<MISSING_FIG href="../books_images/U-IMG-1736785466ददद.jpg"/>

\]